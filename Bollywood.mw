Bollwood (बॉलीवुड) kɛnɛ hɩɖɛ nɖɩ paha [[Ɛɛndɩ]] sɩnɩma tʊma sɔsɔna ɖɩɣa yɔ. Bombey tɛtʊ taa koŋ kɩwɛɛ nɛ peeɖe palaba kɛlɛm kɛlɛm naa nɛ hɛndɩ kʊnʊŋ taa. Tʊma sɔsɔna ɖɩɣa ŋga kɛkɛna  sɩnɩma tʊma sɔsɔna ɖɩɣa kɛ Ɛndɩ ɛjɖɛ taa pɩtɩŋna kɛlɛm kɛlɛm naa mba palaba nɛ pɔɖɔɔ pɩŋ yɔ pʊyɔɔ. Kɛlɛm kɛlɛm naa mba pamɩzɩ yaa pɛyɛlɩ yaa pɔtɔyɩ Ɛndɩ ɛjaɖɛ taa nɛ halɩ pɩtalɩ ajɛyɛ kpeekpe taa, kɔzɩ kɔzɩ Azii nɛ Hadɛ Wɩsɩ ɖɩɖʊyɛ taa, Afrika nɛ Hayi nɛ Moyen-Orient ɛjaɖɛ taa. 

Bollywood kɛ Bombay nɛ Hollywood tɛ tobi yaa kɛlɛʊ yɔɔdaɣ. Ɛnglɩsɩ kʊnʊŋ taa lɛ, bollywood kɛ tiŋ ndɩ ndɩ sakɩyɛ hɩla ɛ-tɛ nɛ tɩŋ pee wena ayaɣ hɔɔlasɩ naalɛ kpa yɔ piliŋga taa. Wɩsɩ ɖɩɖʊyɛ hɔɔlʊʊ taa ajɛyɛ tɛ Bollywood kɛ Ɛndɩ sɩnɩma tʊma. Pɩkɛ pɩyʊ mbʊ pɩwazaɣ kɔyɔ se pawɩlɩ ɖooo poliŋ taa kɛ kɛlɛm kɛlɛm yɔɔ hendu teyaa nɛ tɩ-payaa yɔ nɛ pɩkɛ tanaʊ miziiki.

Ɛndɩ ɛjaɖɛ taa lɛ, sɩnɩma kɩlɩ tʊma sɔsɔna tɩŋa payɩ, pɩkɛ ɛsakuliye pɩyʊ, fezuu caɣʊ kpɛlɛkɩtʊ nɛ Ɛndɩ ɛyaa tɛ fezuu labʊ taa pɩyʊ keem, pasɩma-kʊ nɛ kɩ-laɖaa sɔsaa (wabɩya kɩkpaɖa) nɛ kɩ-wazaɣ yaa kʊ-ɖoŋ weyi kɩwɩlɩ ajɛyɛ yɔ. kɩwɛ ɛzɩ kelaa yɔɔ sɩnaʊ yɔ, mbʊ Shahrukh Khan tɔma se pɩfɛyɩ se pɔcɔɔna kɩwayɩ.

Mʊntʊsʊʊ ɖalaa ñɩma woŋna sɩnɩma tɔm Ɛndɩ ɛjaɖɛ taa. Pawɩlɩ pɛ-tɛ kajalaɣ kɛlɛm kɛlɛm Paarii tɛtʊ taa kɛ takayasɩ mayaa akɔma ɖɩɣa kuduyuu ŋgʊ kɩ-tɛ Ɛndɩ ɛyaa ñɔʊ kɔfɩ yɔ. Fenasi cabɩ wayɩ lɛ, pɛ-tɛ sɩnayʊ Maurice Sestier ñala kpaɣ hasɩyaɖɛ fenaɣ kɩyakʊ 7 pɩnaɣ 1896 kɛ Watson’s akɔma ɖɩɣa taa kɛ Bombay tɛtʊ Mʊntʊsʊʊ ɖalaa tʊma naayɛ a-taa kɔyɔ suluku talɩɣ La Ciotat suluku ɖɩsɩŋɩyɛ nɛ Lyon Mʊntʊsʊʊ tʊma sɔsɔna taa lɩɣ.

[[Category:!Main category]]
