[[File:Steel wire rope.png|thumb|Nɩmɩyɛ]]

Ñɩɣyʊʊ ŋgʊ payaɣ se fɛɛrɩ (fer) yɔ nɛ ŋgʊ payaɣ kʊkʊ se karɩbɔɔnɩ (carbone) yɔ, pɛkpɛndɩna nɛ pɩkɛ asiyee (acier) ñɩɣyʊʊ. Asiyee yuŋ mɩnʊʊ yɔɔ lɛ, karɩbɔɔnɩ kpakɩɣ lɔɔlʊʊ 0,02 yaa hɔɔlʊʊ naalɛ mbʊ yɔ. 

Paa mbʊ yɔ, karɩbɔɔnɩ yuŋ yebina nɛ payaɣ se asiyee ñɩɣyʊʊ. Ñɩɣtʊ natʊyʊ taa wɛ fɛɛrɩ ɖɔɖɔ, ɛlɛ, paayaɣ ñɩɣtʊ ndʊ se asiyee. Ɖɩkpaɣ ɛzɩ ñɩɣtʊ ndʊ payaɣ se fɔntɩ (fontes) nɛ fɛɛro-aliyaazɩ (ferroalliages) waa mbʊ yɔ.

[[File:Couperet à débiter les lapins 05.jpg|thumb|Sɩɣa]]

==Mbʊ mbʊ pʊwɛ asiyee ñɩɣyʊʊ taa yɔ==
Asiyee ñɩɣyʊʊ caɣ ɖoŋ pɩdɩɩfɛyɩ. Poluba asiyee ñɩɣyʊʊ se palabɩna mbʊ payaɣ se mekaniiki (mécanique) yaa siimii (chimie) yɔ pa-tʊma ndɩ ndɩ. Papɩzɩɣ ɖɔɖɔ pɛkpɛndɩ mekani iki nɛ siimii pa-tʊma nɛ palabɩna asiyee ñɩɣtʊ.

[[File:Plow-9270.jpg|thumb|Charrue]]

Pʊcɔ nɛ papɩzɩ pakpaɣ asiyee ñɩɣyʊʊ nɛ palabɩna-kʊ nɛ siimii tʊmɩyɛ lɛ, pʊpɔzʊʊ se siimii wondu ɛwɛɛ asiyee taa nɛ pɩtasɩna karɩbɔɔnɩ. Wondu ndʊ pɔsɔzʊʊ mbʊ yɔ payaɣ se wondu kɩtasɩtʊ. Wondu ndʊ pɔsɔzʊʊ mbʊ yɔ, ndʊʊ yɔ : maŋganɛɛzɩ (manganèse, Mn) nɛ krom (chrome, Cr) nɛ niikɛɛlɩ (nichel,  Ni) nɛ molibidɛɛnɩ (molybdène, Mo). 

Wondu ndʊ ndʊ tɩwɛ asiyee ñɩɣyʊʊ taa yɔ, papɩzɩɣ pɔcɔlɩ-tʊ pɩlɩŋ naadozo taa : 

Wondu ndʊ tɩwɛ asuluma yɔ. Wondu ndʊ, ndʊʊ yɔ : suufrɩ (soufre, S) nɛ fɔsɩfɔɔrɩ (phosphore, P). Fɔsɩfɔɔrɩ wɛ kɔkɩ (coke) nɛ plɔɔbɩ pa-taa. Wondu ndʊ tɩwɛ asuluma nɛ tɩwɛ asiyee taa ɖɔɖɔ yɔ, tɩ-taa lɛɛtʊ yɔ : plɔɔbɩ (plomb, Pb) nɛ etɛɛ (étain, Sn).  

[[File:GwangyangIronworks.jpg|thumb|Gwangyang Ironworks, [[Siini (Chine)|Siini]]]]

Wondu ndʊ tɩsɩŋna yɔ. Wondu ndʊ tɩsɩŋna yɔ tɩlakɩna nɛ asiyee ñɩɣyʊʊ luɖu ɖaŋ ɛ-tɩ yɔɔ nɛ asiyee ñɩɣtʊ miŋ ɛtaañaɣ-ɩ. Wondu ndʊ, tɩ-taa kɔyɔ : aliminiyɔɔm (aluminium) nɛ silisiyɔɔm (silicium) nɛ kalɩsiyɔɔm (calcium).

[[Category:!Main category]]
