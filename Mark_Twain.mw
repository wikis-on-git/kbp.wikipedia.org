Mark Twain hɩɖɛ keekee kɛlɛ Samuel Langhorne Clemens. Ɖajaa sɔsɔ Mark Twain kɛ [[Etaazuunii|Amerika]] ɛjaɖɛ tɛtʋ taa tʋ. Ɖajaa ɛnɛ, ɛfɛyɩ felendu kaʋ. Palʋla-ɩ [[kamɩŋ fenaɣ]] taa kɩyakʋ hiŋ naadozo (30) n̄ɩŋgʋ wiye pɩnaɣ 1835 n̄ɩŋga taa.

E-egeetiye kʋlʋlɩyɛ payaɣ size Florida egeetiye. Egeetiye nɖɩ, ɖɩwɛ tɛtʋ sɔsɔtʋ ndʋ payaɣtʋ size Missouri yɔ tɩ-taa Etaazuunii ɛjaɖɛ tɛtʋ taa peeɖe. Ɛkɛ n̄amtʋ pɩɣa ɛ-taabalaa nɛ samaɣ ŋga ɛwɛ ka-taa yɔ kɛ-sɩnda. Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ.

Ɖajaa sɔsɔ Samuel Langhorne Clemens sɩba [[ɖomaɣ fenaɣ]] taa kɩyakʋ hiŋ naalɛ nɛ kʋɖʋmʋʋ (21) n̄ɩŋgʋ wiye pɩnaɣ 1910 n̄ɩŋga taa. Egeetiye nɖɩ ɖɩ-taa ɛsɩba yɔ, nɖɩ payaɣ size Redding. Redding tɛtʋ wɛɛ tɛtʋ sɔsɔtʋ ndʋ payaɣtʋ size Connecticut yɔɔ Etaazuunii ɛjaɖɛ tɛtʋ taa peeɖe. Ɛsɩkaɣ lɛ, ɛɛwɛna pɩnzɩ hiŋ lʋbɛ nɛ pɩtɩnɩ pʋ yɔ pɩnzɩ kagbanzɩ (75) mbʋ yɔ.

Ɖajaa sɔsɔ Mark Twain kɛna maɣzɩm takayasɩ kɩkalasɩ mayʋ tʋmɩyɛ laɖʋ, ɛtɛ ɛkɛ ɖɔɖɔ, takʋʋ nɛ tɔm ɖɛzʋʋ kʋnʋmɩŋ lɛɛn taa takayasɩ mayʋ sɔsɔ siŋŋ masɩma matʋmɩyɛ tʋ nɔɔyʋ. Ɖajaa sɔsɔ Amerika tʋ ɛnɛ, ɛnʋ kɛnɛ ɖɔɖɔ, aleɣya tanaŋ nɛ woŋa lakasɩ laɖʋ. Ɛlaba sɔjɛɛtʋ tʋmɩyɛ ɖɔɖɔ..

[[Category:!Main category]]
[[Category:Takayɩsɩ mayaa]]	
[[Category:Ɛyaa sɔsaa]]	
[[Category:Abalaa sɔsaa]]	
[[Category:Etaazuunii]]
