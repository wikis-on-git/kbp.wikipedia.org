Mark Twain hɩɖɛ keekee kɛlɛ Samuel Langhorne Clemens. Ɖajaa sɔsɔ Mark Twain kɛ [[Etaazuunii|Amerika]] tʋ. Ɛkɛ abalʋ weyi ɛwɛna tandaʋ siŋŋ. Ɖajaa ɛnɛ, ɛfɛyɩ felendu kpataa yaa kaʋ yɔ. Palʋla-ɩ [[kamɩŋ fenaɣ]] taa kɛ evemiye yaa kɩyakʋ niidozo yaa hiŋ naadozo (30) n̄ɩŋgʋ wiye kɛ pɩnaɣ 1835 n̄ɩŋga taa.

E-egeetiye kʋlʋlɩyɛ yaa lone ɖeɖe ndɩ ɖɩ-taa palʋla-ɩ yɔ, nɖɩ payaɣ size Florida egeetiye. Egeetiye yaa lone nɖɩ, ɖɩwɛ tɛtʋ sɔsɔtʋ ndʋ payaɣtʋ size Missouri yɔ tɩ-taa kɛ Etaazuunii ɛjaɖɛ tɛtʋ taa peeɖe. Ɛkɛ n̄amtʋ pɩɣa kɛ ɛ-taabalaa nɛ samaɣ ŋga ɛwɛ ka-taa yɔ kɛ-sɩnda. Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ.

Ɖajaa sɔsɔ Samuel Langhorne Clemens sɩba [[ɖomaɣ fenaɣ]] taa kɛ evemiye yaa kɩyakʋ hiŋ naalɛ nɛ kʋɖʋmʋʋ yaa nɛɛlɛ nɛ kʋɖʋmʋʋ (21) n̄ɩŋgʋ wiye kɛ pɩnaɣ 1910 n̄ɩŋga taa. Egeetiye nɖɩ ɖɩ-taa ɛsɩba yɔ, nɖɩ payaɣ size Redding. Redding tɛtʋ wɛɛ tɛtʋ sɔsɔtʋ ndʋ payaɣtʋ size Connecticut kɛ Etaazuunii ɛjaɖɛ tɛtʋ taa yɔ, tɩ-taa. Ɛsɩkaɣ lɛ, ɛɛwɛna pɩnzɩ hiŋ lʋbɛ nɛ pɩtɩnɩ pʋ yɔ pɩnzɩ kagbanzɩ (75) kɛ mbʋ yɔ.

Ɖajaa sɔsɔ Mark Twain kɛna maɣzɩm takayasɩ kɩkalasɩ mayʋ tʋmɩyɛ laɖʋ, ɛtɛ ɛkɛ ɖɔɖɔ, takʋʋ nɛ tɔm ɖɛzʋʋ kʋnʋmɩŋ lɛɛn taa takayasɩ mayʋ sɔsɔ siŋŋ masɩma matʋmɩyɛ tʋ nɔɔyʋ. Ɖajaa sɔsɔ Amerika tʋ ɛnɛ, ɛnʋ kɛnɛ ɖɔɖɔ, aleɣya tanaŋ yaa woŋa lakasɩ laɖʋ. Ɛtɛma sɔjɛɛtʋ tʋmɩyɛ labʋʋ lɛ, ɛla n̄ɩɣʋ tʋmɩyɛ.

Pʋwayɩ kɛ pagbayɩ nɛ ɛkɛ, mba paya wɛ size Nevada waa yɔ pɛtɛ tɔm heyiyu yaa tɔm susuyu. Eyeba nɛ patɩlɩ lɔŋ tobi yem nɛ ɛtɛ maɣzɩm takayasɩ kɩkalasɩ maʋ tʋmɩyɛ. Pɩkɩlɩna takaya ŋga ɛma nɛ ɛ-yaɣ kɛ size "Les Aventures de Tom Sawyer" kɛ pɩnaɣ 1876 n̄ɩŋga taa yɔ.

Ɛtɛza kɛ maʋ pɩnaɣ 1885 n̄ɩŋga taa nɛ ɛ-yaɣ kɛ size "Les Aventures de Huckleberry Finn". Ɖɩtɛma tɩlɩʋ mbʋ size, ɛ-pɩcatʋ taa ɛkaɣ wɛ lɔŋ siŋŋ, pʋyɔɔ yɔ, nabɛyɛ tɛma-ɩ kpaɣʋ size, paa pɩkɩlɩ ɛzɩma yaa pɩɩkpaɖa ɛzɩma yɔ ɛkɛ lɩm taa kɩlɩm nɔɔyʋ yaa wayɩ tʋ sɔsɔ nɔɔyʋ. Ɖajaa sɔsɔ Mark Twain ɖoo kʋlʋlʋʋ payaɣ size Jane Lampton.

[[Category:!Main category]]
[[Category:Takayɩsɩ mayaa]]	
[[Category:Ɛyaa sɔsaa]]	
[[Category:Abalaa sɔsaa]]	
[[Category:Etaazuunii]]
