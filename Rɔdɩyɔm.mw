Rɔdɩyɔm kɛ kpɛlɩ kpɛlɛkʊʊ tɛ pʊtʊ weyi ɛ-ñʊʊ mayaɣ kɔyɔ 45 nɛ yʊsaɣ ñɩŋa yɔ Rh. Rɔdɩyɔm tomnaɣ yem kɛ ñɩɣlɩm pɩyʊ weyi ɛwɛ ɖoŋ nɛ ɛpɛlɩɣ, ɛkɛ platɩnɩ mɛfɛyɩ yuŋ waa tɛ pɩlʊʊ taa nɔyʊ. Walaa tɛ nɩɣ taa lɛ, ɛ nɛ rʊtyɔm nɛ [[paladɩyɔm]] nɛ ɔsɩyɔm nɛ [[ɩrɩtɩyɔm]] nɛ platɩnɩ pa-ɖɩcaɣyɛ ɖoli kʊyʊm, mbʊ paya-wɛ se platɩnɩ waa kpeekpe ɖɩwɛyɛ.    

Pɩnaɣ 1803 kɛ William Hyde Wollaston lɩ pʊtʊ ɛnʊ ɛ-yɔɔ, ɖɔɖɔ ɛzɩ paladɩyɔm, pɩtɩŋna ñɩɣlɩm tɛtʊ ɖɩwɛyɛ taa ndʊ tɩkɛ [[Amerika nɛ hadɛ tɛtʋ wandamm|Amerika nɛ Hadɛ]] ɛjaɖɛ taa kiŋ yɔ, sʊtʊ lɩm mbʊ pehiwa alɩwaatʊ ndʊ pɛkpɛnda lelemiŋ yɔ, nɛ patɛma lɩzɩɣ ɔsɩyɔm yɔ, platɩnɩ kajazasɩ kɩkpɛdasɩ nzɩ pɩma yɔ taa kaawɛ platɩnɩ pʊtʊnaa ɛzɩ ɩrɩtɩyɔm, ɛlɛ pɩɩwɛ ndɩ ndɩ (pɩlɩna rɔtɩyɔm cɛbɩyasɩ yɔɔ) [[rʊtɛnɩyɔm]] nɛ nabʊyʊ taa kɛ platɩnɩ. 

Hɩɖɛ nɖɩ ɖɩlɩna [[Krɛsɩ kɩbɩnʊʊ kʊnʊŋ|krɛkɩ kʊnʊŋ]] taa se ῥόδον (rhodon) pʊ-tɔbʊʊ se kela sɛmɩŋ yaa kɩsɛcɛzʊʊ. Ɛyʊ weyi ɛlɩ pʊtʊ ɛnʊ ɛ-yɔɔ yɔ hana-ɩ hɩɖɛ pɩlɩna rʊtɩyɔm pʊtʊnaa nabɛyɛ sɛmɩŋ caʊʊ yɔɔ, kɔzɩ kɔzɩ [[hɩdrɔzɛnɩ]] kalɩkɔdaɣ yɔ. 

Krɛkɩ nɛ [[Latɛŋ kʊnʊŋ|latɛŋ]] tɔmpiye yaa [[Englɩsɩɩ kʊnʊŋ|Ɛnglɩsɩ]] taa se rɔtɩyɔm kaalɩ nɛ [[Fransɩɩ kʊnʊŋ|fransɩɩ]] kʊnʊŋ lɛ ɖooo pɩnaɣ 1805 alɩwaatʊ taa Wollaston tʊma tɔm kɛdɩɣ taa, pana-yɛ kpɛlɩ kpɛlɛkʊʊ pɩnaɣ pɩnaɣ tɔm heyuu takayasɩ taa. Sɛzɩyaa mba palakɩna-wɛ nɛ tʊmɩyɛ lɔɔɖa wena paɖʊ a-taa karasɩm yɔ platɩnɩ kpɛndʊʊ ñɩɣɖɛ nɛ paladɩyɔm nɛ rɔdɩyɔm. Palakɩ-ɩ nɛ tʊmɩyɛ ɖɔɖɔ ɛzɩ setiyu tʊma sɔsɔna taa nɛ ɖɔɖɔ pʊtʊ weyi ɛkɛ miŋ sɔsɔŋ sazɩyʊ (eyoluu yee ɛsa miŋ pɩtalɩ 1 963,85 °C, yaa 1 963,85 °C), halɩ pɩkɩlɩ mbʊ.
