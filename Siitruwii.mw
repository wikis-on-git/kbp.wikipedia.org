Siitruwii kɛna tɩʊ piye nɖɩ ɖɩcaɣ wɛʊ ɛzɩ kaabʊ tɩyɛ yɔ.

Siitruwii nɛ kela ɖɔɖɔ pe-tiiye kɛ kʊɖɔm nɛ awɛ kamaɣ tiiye taa. Siituwii wɛ kuluŋgulu nɛ kɩcaɣa wɛʊ ɛzɩ kela yɔ yaa tɩmaatɩ yɔ; nɛ kɩ-sɛmɩŋ taa wɛ ɛzɩ leemuu lɩm yɔ. Siitruwii toka wɛ ɖoŋ kaŋkaŋ nɛ kɩ-taa wɛ hola cacaɖɩɩɩ ɛlɛ pɩwɛ lɛbɛlɛbɛ. Tɩʊ piye ɖɩnɛ ɖɩwɛ leleŋ mɩnɩmɩnɩ. 

Siitruwii yʊn taa pɩzʊ pɩtalɩ yaa pɩɖɛɛ ɛzɩ kilonaa kagbaanzɩ yɔ nɛ ŋgʊ kɩɩkɩla yʊŋ kpem yɔ paahayɩ-kʊ Napaa egeetiye taa, Kaliifɔrnii tɛtʊ pɩnaɣ 2013 taa nɛ pamazɩ-kʊyʊŋ lɛ pɩɩkpɛnda kilonaa 922. Ɛlɛ pɩnaɣ 2010 taa ŋgʊ kɩɩkɩla hʊŋ yɔ paamaɣza kʊkʊ lɛ, paanaa se kʊ-yʊŋ taa ñaawɛ kilonaa 821. 

Kpaagbaa siitruwii kʊnɛ Kris Stevens kaahayina-kʊ nɛ ɛkɛ Etaazunii ɛjaɖɛ taa-tʊ. Pɩnaɣ ŋga ka-taa Erɔpʊ ilemiye taa ŋgʊ kɩɩkɩla yʊŋ yɔ kɩɩñɔna avema129 nɛ pamaɣza-kʊ lɛ kɩɩmaɣnza kilonaa 617. Mʊzʊŋ weyi paaɖʊ-yɔ ɛlɛ ñaatala ɛzɩ tɔɔnɩ kʊɖʊmʊʊ nɛ hɔɔlʊʊ yɔ. Siitruwii waɣ kʊdɔmɩŋ skɩyɛ ɛzɩ ɛyʊ sʊyɛ yɔ.
