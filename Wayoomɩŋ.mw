
[[Fichier:Wyoming_Locator_Map_with_US.PNG|vignette|Wyoming Locator Map with US]]
Wayoomɩŋ kɛna [[Etaazuunii|Etaazunii]] ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ.

Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa lɛ [[Neebraskaa|Nebraskaa]], wɩsɩ ɖɩɖʊyɛ taa kiŋ lɛ [[Idahoo]], hadɛ kiŋ lɛ [[Koloradoo|Koloraadoo]] nɛ [[Utaa]] tɛtʊ wɛna piyele nɛ hayʊ kiŋ lɛ [[Mɔntanaa|Montanaa]]. Wayoomɩŋ taa tɛtʊ sɔsɔtʊ payaɣ se Zeyɛnii nɛ tɩ-taa ɖɔɖɔ kɛ ɛyaa kɩla ɖɔʊ.
[[Fichier:Wyoming_State_Capitol_west_facade.JPG|vignette|Wyoming State Capitol west facade]]
Pamaza Wayoomɩŋ ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 253 338 km2 nɛ ɖenɖe tɛtʊ ñabɩ wɛɛ yɔ, peeɖe pɩtalʊʊ ɛzɩ 251 706  km2 yɔ nɛ ɖenɖe lɩm ñɛwɛɛ yɔ, peeɖe ñɛwɛʊ ɛzɩ 1 851 km2 yɔ pʊtɔbʊʊ se pɩtalʊʊ ɛzɩ0.73 yɔ kɛ mɩnɩʊ yɔɔ. Ɛjaɖɛ ɖɩnɛ ɖɩkɛŋna 45 ñɩnɖɛ ɛyaa ɖɔʊ taa kɛ Etazuunii ajɛya kɩkpɛndʊʊ kpeekpe taa.

Ɛjaɖɛ ɖɩnɛ nɖɩ kɛŋna ɛjaɖɛ 44 ñɩnɖɛ nɖɩ ɖɩsʊ Etaazunii ajɛya kɩkpɛndʊɣ ŋgbɛyɛ taa yɔ. Ɛlɛ pɩɩkɛ hasɩyaɖɛ fenaɣ kɩyakʊ 10 nkʊ wiye pɩnaɣ 1890. 
[[Fichier:Wood_River_Inn,_Wyoming_RI.jpg|vignette|Wood River Inn, Wyoming RI]]
Pɩnaɣ 2010 taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ 563 626 yɔ. 

Payaɣ Wayoomɩŋ ɛjaɖɛ cikpeɖe ɖɩnɛ ɖɩ-ñʊʊdʊ se Matt Mead (R)  piyele nɛ komina ñʊndinaa kɔyɔ: Mike Enzi (R) nɛ John Barrasso (R).

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ [[Englɩsɩɩ kʊnʊŋ|Eŋgilisi]].
