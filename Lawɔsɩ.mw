Lawɔsɩ kɛna Azii ilemiye taa ɛjaɖɛ naɖɩyɛ nɛ ɖɩwɛna ilemiye nɖɩ nɛ ɖɩ-wɩsɩ ɖɩlɩye taa nɛ hadɛ kiŋ. Ɛjaɖɛ ɖɩnɛ pɔɔ, kujomuu, teŋgu yaa lɩŋgamʊʊ nakʊyʊ tɔcɔɔ-ɖɩ nɛ pɩta. Lawɔsɩ ɛjaɖɛ ɖɩnɛ nɛ ajɛya wena asɩ ɖama nɛ kamaɣyɔ a-taa kɔyɔ: Tayɩlandɩ, Kambɔjɩ, Fɩyɛtɩnam nɛ Sɩnɩ ɛjaɖɛ.

Pamaza Lawɔsɩ ɛjaɖɛ ɖɩnɛ ɖɩ-walanzɩ lɛ, panaa se ɖɩ-walanzɩ talɩ 236 800 km2 nɛ ɖenɖe lɩm wɛɛ yɔ, peeɖe talɩɣ ɛzɩ 2 yɔ kɛ mɩnɩʊ yɔɔ. Ɖooo pɩnaɣ 2015 taa pakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ pana ɛyaa ɛzɩ 6 492 400 yɔ; pʊtɔbʊʊ se papɩzɩɣ pana ɛyaa ɛzɩ yɔ 27,42 yɔ kɛ km2 taa. Hasɩyaɖɛ fenaɣ 19 pɩnaɣ 1949 kɛ ɛjaɖɛ ɖɩnɛ ɖɩmʊ ɖɩ-tɩ yɔɔ wɛʊ ɛlɛ agoza fenaɣ 1990 kɛ ɖɩwɛ ɖɩ-tɩ yɔɔ siŋŋŋ. Payaɣ Lawɔsɩ ɛjaɖɛ ñʊʊdʊ kɩfalʊ se Bounnhang Vorachith nɛ ɛjaɖɛ ɖɩnɛ ɖɩ-tɛ komina ñʊʊdʊ kɩfalʊ payaɣ se Thongloun Sisoulith.

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ lawɔsɩyɛɛ. Ɛjaɖɛ ɖɩnɛ ɖɩ-taa tɛtʊ sɔsɔtʊ payaɣ se Fiyantiyan. Yee ɛyʊ ɛsɔɔlaa se ɛyaa nɔɔyʊ kɛ kaŋgalafu yɔɔ ɛjaɖɛ ɖɩnɛ ɖɩ-taa kɔyɔ, pɩkɛna-ɩ kɩjɛyʊʊ se ɛma +856 ɛ-tɛ kaŋgalafu kpata yɔɔ pʊcɔ ŋɛ ɛɛma pɩtɛ ɛyʊʊ kaŋgalafu nimaɣ mayaɣ. Liidiye nɖɩ pɔtɔkjɩ-ɖɩ peeɖe yɔ payaɣ-ɖɩ se kipi.
