Maadiriidi kɛna Ɛsɩpaañɩ ɛjaɖɛ taa tɛtʊ suzɔtʊ nɛ ndʊ kɩlɩna walanɩ ɖɔɖɔ. Tɛtʊ ndʊ tɩ-taa kɛ ɛyaa kɩla ɖɔʊ nɛ pɩnaɣ 2014 taa pakalɩ kɩgalʊʊ ŋgʊ  yɔ ɛyaa mba panaa yɔ pɛkpɛndaa miliyɔɔnaa looɖo nɛ hɔɔlʊʊ (6 500 000). Erɔpʊ tɛtʊ sʊzɔtʊ taa payɩ lɛ, ɛyaa ɖɔʊ taa lɛ, Lɔndirɩ nɛ Pɛɛrɩlɛɛ pa-wayɩ lɛ Maadiriidi tɩŋgʊna. 

Tɛtʊ tʊnɛ tɩ-walanzɩ landammm taa maɣna ɛkɩtaarɩnaa 60 800 yaa kilomɛtanaa 608. Maadiriidi tɛtʊ taa kɛ komina tuma sɔsɔna wɛɛ, peeɖe ɖɔɖɔ kewiyaɣ kpelaɣ wɛɛ nɛ peeɖe ɖɔɖɔ paɣtʊ lɩzɩyaa ñɩŋga wɛɛ. Tɛtʊ sʊzɔtʊ tʊnɛ tɩ-taa kɛ keteŋga kpeekpe ɛsɩyɛ ekpena tʊmɩyɛ kpelaɣ sɔsɔɣa wɛɛ nɛ tʊma ndɩ  ndɩ naayɛ ɖɔɖɔ ñɩnzɩ nɛ ɛjaɖɛ nɖɩ ɖɩ-taa tʊma sɔsɔna nayɛ ɖɔɖɔ ɛzɩ Telefónica, Repsol nɛ Iberia. 

Ɛzɩ ajɛya lɛɛna taa tɛtʊ sʊzɔtʊ lɛɛtʊ yɔ, Maadiriidi tɛtʊ nɛ ajɛyaa naayɛ taa ñɩndʊ paɖʊ nɔɔ nɛ palakɩ tʊma kʊɖʊma. Maadiriidi nɛ tɛtʊ ndʊ ndʊ palakɩ tʊma yɔ tɩkpɛnda hiuwaa naatozo (30). Payaɣ Tɛtʊ tʊnɛ tɩ-yɔɔ cɔnɩyʊ kɩfalʊ se Manuela Carmena (AM) nɛ ɛpaazɩɣ tɩ-yɔɔ cɔnɑʊ yɔ pɩnaɣ 2015 nɛ ɛ-tʊmɩyɛ tɛŋ pɩnaɣ 2019 taa.

[[Category:!Main category]]
[[Category:Eerɔpɩ]]
[[Category:Tɛtʋ sɔsɔtʋ]]
