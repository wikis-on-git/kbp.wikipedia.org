Jorge Luis Borges kɛ ɛjaɖɛ nɖɩ payaɣ-ɖɩ size Aɖɩzantini (Argentin) yɔ ɖɩ-tɛtʋ taa ɛyʋ yaa ɖɩ-tɛtʋ taa tʋ. Ɛhɩɖɛ tɩŋgɛ kpeekpe kɛlɛ kɛlɛʋ kɛlɛ size Jorge Francisco Isidoro Luis Borges Acevedo. Ɛkɛ abalʋ weyi ɛfɛyɩ felendu kpataa yaa kaʋ yɔ.

Palʋla ɖajaa sɔsɔ ɛnʋ kɛ kɩyɛɛna fenaɣ taa kɛ evemiye yaa kɩyakʋ hiŋ naalɛ yaa nɛɛlɛ nɛ nanza (24) n̄ɩŋgʋ wiye kɛ pɩnaɣ 1899 n̄ɩŋga taa. E-egeetiye kʋlʋlɩyɛ yaa lone ɖeɖe ndɩ ɖɩ-taa palʋla-ɩ ɖajaa Jorge ɛnɛ yɔ, nɖɩ payaɣ size Buenos Aires. Ɛkɛ n̄amtʋ pɩɣa kɛ ɛ-taabalaa nɛ samaɣ ŋga ɛwɛ ka-ta a yɔ kɛ-sɩnda.

Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ. Ɛsɩba mɩsɩ kʋm fenaɣ taa kɛ evemiye yaa kɩyakʋ hiu nɛ nanza (14) n̄ɩŋgʋ wiye kɛ pɩnaɣ 1986 n̄ɩŋga taa. Egeetiye nɖɩ ɖɩ-taa ɛsɩba yɔ, nɖɩ payaɣ size seenɛɛvɩ (Genève) kɛ susi ɛjaɖɛ tɛtʋ sɔsɔtʋ taa. Ɛsɩkaɣ lɛ, ɛɛwɛna pɩnzɩ hiŋ lutozo nɛ pɩtɩnɩ pɩyɔ pɩnzɩ lʋbɛ (87) kɛ mbɩ yɔ.

Ɖajaa sɔsɔ Jorge Luis Borges kɛ ɛ-ɛjaɖɛ Aɖɩzantini (Argentine) tɛ takayasɩ mayʋ sɔsɔ nɔɔyʋ siŋŋ. Ɛma ɛ-takayasɩ nɛ yem yɔɔdaɣ taa ɛzɩ pamaʋ nɛ Fransɩ kʋnʋŋ taa size "prose" nɛ keɣwa cɛnzɩ lakasɩ taa ɖɔɖɔ ɛzɩ pamaʋ nɛ Fransɩ kʋnʋŋ taa size "poésie" yɔ.

Ɛ-tʋma kpeekpe taa payɩ mbɩ yɔ, ɛma pɩkɛna takɩm nɛ sawɩɖɛ yaa katazaɣ. Pɩɩkɛnɛyɩ kpaɖʋ nɛɛlɛ n̄ɩŋgʋ taa mbɩ yɔ kɛ matʋ sɔsɔ siŋŋ ndʋ tɩkɩla matʋ lɛɣtʋ payɩ yɔ. Ɖajaa Jorge Luis Borges Aɖizantini takayasɩ mayʋ ɛnɛ, ɛ-caa payaɣ size Jorge Guillermo Borges.
Ɛ-caa kɛ tɔm hɔyʋʋ sɔsɔ kpimkpim. Ɛkɛ ɖɔɖɔ sukuli wɩlɩyʋ. Tɔm kɩmamatʋ ndʋ ɛwɩlɩʋ yɔ, ndʋʋ payaɣna Fransɩ kʋnʋŋ taa size "psychologie féru de littérature".

[[Category:!Main category]]
[[Category:Takayaɣ mayaa]]
