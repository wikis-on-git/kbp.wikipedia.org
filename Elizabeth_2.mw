[[Fichier:Queen_Elizabeth_II_in_March_2015.jpg|vignette|Queen Elizabeth II in March 2015]]
Elisabeth 2 tʊ ([[Englɩsɩɩ kʊnʊŋ|Ɛŋglɩsɩ kʊnʊŋ]] taa lɛ, Elizabeth 2), palʊla-ɩ [[ɖomaɣ fenaɣ]] kɩyakʊ 21 pɩnaɣ [[1926]] Mayfair tɛtʊ taa ([[Lɔndrɩ|Londres]]), ɛkɛ abiɖe ɛgbam yaa wiyaʊ halɩñɩnʊ kɛ Kewiyaɣ kɩkpɛnaɣ ɛjaɖɛ taa kɛ Bretñɩ nɛ Irland nɛ hayɩ kiŋ ɛjaɖɛ, ɛkɛ ɖɔɖɔ Commonwealth of Nations ñʊʊ tʊ, pʊ-tɔbʊʊ ajɛyɛ mɛwɛ man-tɩ yɔɔ waa wena akpɛndɩ nɩɩnɩwa nɛ naalɛ yɔ.  
[[File:Hrh Princess Elizabeth in the Auxiliary Territorial Service, April 1945 TR2832.jpg|thumb|Hrh Princess Elizabeth in the Auxiliary Territorial Service, April 1945 TR2832]]
Alɩwaatʊ ndʊ ɛ-caa George 6 kpaɣ kewiyitu yɔ pɩnaɣ [[1936]] pɩlɩna mbʊ ɛ-ɖalʊ Edouard 8 kiza kpelaɣ yɔ, lɛ Elisabeth pɩsɩ peyebina-m ñɩm pɩɣa Ɛŋglɩsɩ ɛjaɖɛ taa. Pɩkɔma kedeŋga kpeekpe you naalɛ ŋgʊ alɩwaatʊ lɛ, Elisabeth sʊʊ Auxiliary Territorial Service, pɩkɛ sɔɔjɛtʊ tʊmɩyɛ kɛnɛ. Pɩkɔɔ [[kamɩŋ fenaɣ]] kɩyakʊ 20 pɩnaɣ [[1947]] lɛ, ɛwalɩ Philip Mountbatten ɛlɛ ɛlʊlʊʊna pɩyaa naananza nzɩ yɔ Charles, Anne, Andrew nɛ Edward. 
[[File:President Ronald Reagan riding horses with Queen Elizabeth II during visit to Windsor Castle.jpg|thumb|President Reagan and Queen Elizabeth II 1982]]
Elizabeth kpaɣ kewiyitu kpelaɣ [[Aŋgɩlɩtɛɛrɩ|Aŋglɩtɛɛrɩ]] ɛjaɖɛ taa [[lɛlaɣ fenaɣ]] kɩyakʊ 6 pɩnaɣ [[1952]], kɛlɛ ɛpɩsɩ lʊbɛ ajɛyɛ wena awɛ a-tɩ yɔɔ kɛ Commonwealth taa ana yɔ Afrika nɛ Hadɛ yɔɔ ɛjaɖɛ, [[Ositraalii|Ositralii]], [[Kanadaa|Kanada]], [[Sriilanka|Ceylan]], [[Seelandɩ Kɩfalʊʊ]], [[Pakisitaanɩ|Pakisitan]] nɛ Royaume-Uni. Kpaɣ pɩnzɩ [[1956]] nɛ [[1992]] hɛkʊ taa e-kewiyitu tɛtʊ naa lɛɛzɩ mbʊ pʊyɔɔ yɔ, ageeta naayɛ pɩsa awɛɛ a-tɩ yɔɔ nɛ halɩ lɛɛna pɩsɩ ajɛyɛ maɣmaɣ. 
[[File:George W. Bush toasts Elizabeth II 2007.jpg|thumb|George W. Bush toasts Elizabeth II 2007]]
Pʊsɔzɩna Ositralii, Kanada, Zelande Kɩfalʊʊ nɛ Kewiyaɣ Kɩkpɛndaɣ ɛjaɖɛ lɛ, Eliwabeth kewiyitu talɩ ajɛyɛ anɛ ɖɔɖɔ Jamaïki, Barbade, Bahamas ɛyaa tɛ, Grenade, [[Papuwazii Kinee Kɩfalʊʊ|Papouasie-Guinée Kɩfalʊʊ,]] Salomon lɩm hɛkʊ taa ajɛyɛ, Tuvalu, Lucie Kiɖeɖeu, Vincent Kiɖeɖeu nɛ Grenadine, Belize, Antigua nɛ Barbuda nɛ Kristofi Kiɖeɖeu nɛ Nivisi ajɛyɛ.

[[Category:Halaa sɔsaa]]
