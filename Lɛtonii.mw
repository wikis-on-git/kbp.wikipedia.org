Lɛtonii kɛna Erɔpʊ ilemiye nɛ hayʊ kiŋ ɛjaɖɛ naɖɩyɛ nɛ ɖɩwɛ Erɔpʊ ajɛya kɩkpɛndʊ ŋgbɛyɛ taa [[agoza fenaɣ]] kacalaɣ wiye pɩnaɣ 2004. Ɛjaɖɛ ɖɩnɛ ɖɩwɛ teŋgu ŋgʊ payaɣ-kʊ se Palɩtikɩ yɔ kɩ-cɔlɔ kpɛɛɛ. Ɛjaɖɛ ɖɩnɛ ɖɩwɛ ajɛya wena payaɣ-yɛ se Palɩtɩ yɔ nɛ awɛ naatozo yɔ a-taa. Hadɛkiŋ lɛ ɛjaɖɛ nɖɩ payaɣ-ɖɩ se [[Lituyanii]] ɖɩwɛna piyele nɛ hayʊ kiŋ lɛ, ɛjaɖɛ nɖɩ payaɣ ɖɩ se [[Ɛsɩtoonii]] yɔ ɖɩɖɩ ñɛwɛna. Lɛtonii ɛjaɖɛ nɛ [[Ruusii]] pasɩna ɖama kamaɣ kɛ wɩsɩ ɖɩlɩyɛ taa piyele wɩsɩ ɖɩlɩyɛtaa nɛ hadɛ kiŋ lɛ ɖɩnɛ ɛjaɖɛ nɖɩ payaɣ-ɖɩ se [[Piyeloorusi|Piyeloorusii]] yɔ pasɩna ɖama kamaɣ. Pɩkpaɣna pɩnaɣ 1991 nɛ 2011 yɔ, Lɛtonii ɛjaɖɛ ɖɩnɛ ɖɩ-taa halaa pasa lʊlʊʊ ɛzɩ 23 % nɛ ɛyaa takɩlɩ kʊyʊ pa-ɛjɛya taa se powoki peeɖe siŋŋŋ.

Pamaza Lɛtonii ɛjaɖɛ ɖɩnɛ ɖɩ-walanzɩ lɛ, panaa se ɖɩ-walanzɩ talɩ 64 597 km2 nɛ ɖenɖe lɩm wɛɛ yɔ, peeɖe talɩɣ ɛzɩ 1,5 yɔ kɛ mɩnɩʊ yɔɔ. Ɖooo pɩnaɣ 2014 taa pakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ pana ɛyaa ɛzɩ 2 001 468 yɔ; pʊtɔbʊʊ se papɩzɩɣ pana ɛyaa ɛzɩ yɔ 31 yɔ kɛ km2 taa. [[Kamɩŋ fenaɣ]] 18 pɩnaɣ 1918 kɛ ɛjaɖɛ ɖɩnɛ ɖɩmʊ ɖɩ-tɩ yɔɔ wɛʊ ɛlɛ [[agoza fenaɣ]] 1990 kɛ ɖɩwɛ ɖɩ-tɩ yɔɔ siŋŋŋ. Payaɣ Lɛtonii ɛjaɖɛ ñʊʊdʊ kɩfalʊ se Raimonds Vējonis nɛ ɛjaɖɛ ɖɩnɛ ɖɩ-tɛ komina ñʊʊdʊ kɩfalʊ payaɣ se Māris Kučinskis.

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ Lɛɛtɔŋ. Ɛjaɖɛ ɖɩnɛ ɖɩ-taa tɛtʊ sɔsɔtʊ payaɣ se Riiga. Yee ɛyʊ ɛsɔɔlaa se ɛyaa nɔɔyʊ kɛ kaŋgalafu yɔɔ ɛjaɖɛ ɖɩnɛ ɖɩ-taa kɔyɔ, pɩkɛna-ɩ kɩjɛyʊʊ se ɛma +371 ɛ-tɛ kaŋgalafu kpata yɔɔ pʊcɔ ŋɛ ɛɛma pɩtɛ ɛyʊʊ kaŋgalafu nimaɣ mayaɣ. Pakpazʊʊ ɛjaɖɛ ɖɩnɛ ɖɩ-tɛ kɩɖaʊ kɛdɛɛka nɛ pɛtɛ lɛ, pocosuu se ''Ɛsɔ, wazɩ Lɛtonii''.

Liidiye nɖɩ pɔtɔkjɩ-ɖɩ peeɖe yɔ payaɣ-ɖɩ se Eroo.

[[Category:Ajɛya]]	
[[Category:Lɛtonii]]
