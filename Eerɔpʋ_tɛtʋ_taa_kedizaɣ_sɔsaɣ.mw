Palaba ɛyʋ waɖɛ yɔɔ kandɩyʋʋ kedizaɣ slosaɣ nakɛyɛ [[Lɔndrɩ (Londres)|Lɔndrɩ]] tɛtʋ taa, agoza fenaɣ, kɩyakʋ kagbaanzɩ (5) ñɩŋʋ wiye, pɩnaɣ 1949 taa. [[Lɔndrɩ (Londres)|Lɔndrɩ]] tɛtʋ wɛ Eerɔpʋ tɛtʋ taa. Palɩza paɣtʋ ndɩ ndɩ kedizaɣ sɔsaɣ ŋga ka-taa. Lɩmaɣzɛ sɔsɔna ana, a-taa lɛɛɖɛ kɔyɔ se, pʋwɛɛ se [[Eerɔpʋ tɛtʋ tɔm|Eerɔpʋ]] tɛtʋ taa ajɛya ɩwɛɛna kedizaɣ sɔsaɣ nakɛyɛ pɩnaɣ taa. Kedizaɣ sɔsaɣ ŋga payaɣna fransɩɩ kʋnʋŋ taa se « Conseil de l’Europe ».

Ajɛya nɩɩnaza nɛ lʋbɛ (47) wɛna « Conseil de l’Europe » taa. Ajɛya ana, a-taa samaɣ ñʋʋ kɛ miiliyɔɔ waa 820.

[[Eerɔpʋ tɛtʋ tɔm|Eerɔpʋ]] tɛtʋ taa ajɛya nɩna ɖama se akandɩyɩ ɛyʋ waɖɛ yɔɔ siŋŋ. [[Eerɔpʋ tɛtʋ tɔm|Eerɔpʋ]] tɛtʋ taa ajɛya kedizaɣ sɔsaɣ ɖɩlaɖɛ taa, ɛyʋ weyi ɛnaɣ se pomuluu-ŋ yɔ, ɛpɩzɩɣ ewolo nɛ ɛlʋ ɛ-waɖɛ yɔɔ. [[Eerɔpʋ tɛtʋ tɔm|Eerɔpʋ]] tɛtʋ taa kedizaɣ sɔsaɣ lʋkɩ ɛyʋ waɖɛ yɔɔ kandɩyʋʋ hɔɔlɩŋ ndɩ ndɩ sakɩyɛ taa.

[[Eerɔpʋ tɛtʋ tɔm|Eerɔpʋ]] tɛtʋ taa ajɛya ndɩ ndɩ kedizaɣ sɔsaɣ ŋga ka-taa, [[Fransɩɩ kʊnʊŋ]] nɛ [[Englɩsɩɩ kʊnʊŋ]] pɔyɔɔdʋʋ. Paɖʋ hɔɔlɩŋ sɔsɔŋ ndɩ ndɩ kedizaɣ sɔsaɣ ŋga ka-taa : minisii waa tʋmɩyɛ ɖɩlaɖɛ wɛɛ. Paɣtʋ lɩzɩyaa tʋmɩyɛ ɖɩlaɖɛ ñɛwɛɛ nɛ ajɛya akpeɣla ndɩ ndɩ wena awɛ a-tɩ yɔɔ yɔ, a-tʋmɩyɛ ɖɩlaɖɛ ñɛwɛɛ ɖɔɖɔ. Tʋma ndɩ ndɩ ana, a-ɖɩlaɖɛ taa pɔyɔɔdʋʋ caama kʋnɩŋ, pɔyɔɔdɩ, pɔyɔɔdɩ [[Itaalii kʊnʊŋ]] nɛ pɛtɛ pɔyɔɔdɩ [[Rusɩɩ kʊnʊŋ]].

[[Category:!Main category]]
