Arkitiki lɩŋgamʊʊ kɛna lɩŋgamʊʊ ŋgʊ kɩkɩla ñɩɩɩ kɛ lɩŋgamɩŋ kpeekpe taa. Kɩ-alanzɩ taa maɣna 14 000 000 km2  ɖeke yɔ. Mbʊ yebina nɛ ŋgʊ lɛ lɩŋgamʊʊ ŋgʊ kɩkɩla wɛʊ ñɩɩɩ kɛ lɛɛŋ kpeekpe ta. Lɩŋgamʊʊ kʊnɛ kɩwɛna teŋgʊnaa mba pɛwɛ Tɛtʊ putuuɖe ñʊʊ Hayʊ kɩŋ yɔ, teŋʊnaa mba pɛwɛna Eerɔpɩ nɛ haʊ kiŋ ɖɔɖɔ yɔ, teŋgunaa mba pɛwɛna Azii taa ɖɔɖɔ yɔ pɩnɛ mba paba wɛ Amerika yɔ. Lɩŋgamʊʊ kʊnɛ nɛ Atilantiki lɩŋgamʊʊ pɛkpɛnda lɩm nɛ hayʊ kiŋ, piyeleBarents temngʊ nɛ fram lɩm ɖɔɖɔ tiki kɩ-taa.

Lɩŋgamʊʊ kʊnɛ nɛ Pasifiki lɩŋgamʊʊ pɛkpɛnda lɩm ɖɔɖɔ ɛlɛ pɩlɩna pɔɔ ŋga payaɣ se beriŋgi yɔ kɔyɔɔ. Lɩŋgamʊʊ kʊnɛ kɩ-walanzɩ taa maɣna ɛzɩ 1 038 km2 yɔɔ nɛ ki-cukaŋ taa  wɛ ɛzɩ mɛtanaa 4 000 yɔ. Arkitiki lɩŋgamʊʊ kʊnɛ lʊŋgɩyɛ taa lɛ nikaɣ sɔsɔ nakayɩ wɛ peeɖe kamaɣ fɛyɩ nɛ cɩkpɛndɩɣ ɖeke paa ɛzɩmtaa. Piyele nɛ yolim taa lɛ, ɖoluu ñɛwɛna paa ɖooye nɛ wɩsɩ ñɛwɛɣna ñaɣʊ yɔɔ paa ɛzɩmtaa.

Arkitiki lɩŋgamʊʊ kʊnɛ kɩ-kitiiliŋ yɔ nɛ tɛtɛ wondu ndɩ ndɩ sakɩyɛ nɛ atalɩɣ ɛzɩ 400 yɔ. Tɛtɛ wondu ndʊ tɩ-taa kɔyɔ  nɖɩ payaɣ-ɖɩ nɛ fransɩɩ taa se (ours) Urisi yɔ. Grɛkɩ taa lɛ, urisi tɔbʊʊ se Arikitosi mbʊ yebina nɛ payaɣ lɩŋgamʊʊ ŋgʊ se Arikitiki. Urisinaa mba pɛwɛ peeɖe yɔ pamaɣza kʊɖʊm kɛ kɩlo yɔɔ kɔyɔ, ɛtalɩɣ kilonaa ɛzɩ 800 yɔ. Peeɖe hɔɔlɩɣ taa payɩ lɛ, urisi kɩlɩɣna nandʊ tɔɔʊ kɛ tɛtɛt kpɩna kpeekpe taa. Mbʊ kɩkɩlɩɣ tɔɔʊ yɔ mbʊ lɛ fokinaa nɛ kpagbasɩ, ɛlɛ yee kitehiu pɩ-taa nabʊyʊ kɔyɔ, lɩm huluu kɛ kɩtɔkɩ.   
Tɛtʊ putuuɖe ñʊʊ Hayʊ ŋgʊ  wɛ Arikitiki lɩŋgamʊʊ hɛkʊ taa ɖeyi ɖeyi .
