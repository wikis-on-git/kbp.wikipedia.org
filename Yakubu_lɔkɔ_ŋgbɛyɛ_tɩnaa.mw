Yakubu lɔkɔ ŋgbɛyɛ tɩnaa, pɩkɛ ŋgbɛyɛ nɖɩ ɖɩlɩna ɛgɔlɩmɩyɛ wezuu haɖɛ tɩnaa cɔlɔ nɛ ɖɩwɛɛ keekee Alsace tɛtʊ taa. Pamazɩna Yakubu lɔkɔ nɛ payaa ŋgbɛyɛ nɖɩ hɩɖɛ, ɖɩwɛ Ɛsɔ Tɔm takayaɣ taa pɩñɔtɩna Sichem (ɖooo alɩwaatʊ kɩfatʊ taa Naplouse cɔlɔ kpam).

Ŋgbɛyɛ nɖɩ ɖɩ-tɛ paɣzʊʊ Strasbourg tɛtʊ taa, pɩnaɣ 1974, ɛyaa nabɛyɛ pazɩ kpelaɣ ɖama kɛ kpɩtaʊ naalɛ wayi sukuli pɩɣa sɔsɔ halɩñɩŋa nakɛyɛ tɛ nɛ patɩmɩɣ, halɩpɩɣa ŋga kalakaɣ ɖɔkɔtɔ sukuli Strasbourg tɛtʊ taa.  

Ɛyaa naalɛ yaa natozo mʊ fezuu kiɖeɖeu kʊjɔʊ ɛgɔlɩmɩyɛ wezuu ŋgbɛyɛ nɖɩ ɖɩ-taa nɛ pɩkazɩ lalaa. Pɩkɔma aloma nɛ saŋayɩŋ fenasɩ taa lɛ, sukuli piyaa sɔsɔsɩ nasɩyɛ kpaɣ mazaɣ nɛ kujuka atɩma labʊ yɔɔ. Ɛyaa sakɩyɛ lɛɛzɩ pa-laŋa nɛ sakɩyɛ hiɣ fezuu kiɖeɖeu kʊjɔŋ siŋ. Mbʊ pɩkpaɣna nɛ papɩsɩ fezuu kiɖeɖeu atɩma ŋgbɛyɛ. Kpɛdɛyɛ lɛ panaɣ se pɩkɛ-wɛ kɩjɛyʊʊ pakɩtɩɣ ɖama paa kpɩtaʊ ŋgʊ lɛ halɩ pɩtalɩ tɔm nabʊlɛ mbʊ yɔ. 

Ŋgbɛyɛ ndɩ keekee lɛ, ɖɩñɔ Alsace kɛlɛ pɛcɛlɛ-ɖɩ fezuu ɖɩɣa nakɛyɛ Thumen (Plosbheim egeetiye taa). Ɖɔɖɔ lɛ ɖɩyɛla ɖɩtalɩ Togo taa kɛ Sɔgɔɖɛyɩ tɛtʊ taa, ɖenɖe ɖisiɣ ɖɔkɔtɔ tʊmɩyɛ yɔ nɛ pɩkɛ-wɛ tʊmɩyɛ piŋ pɩnaɣ 2002 pɩtɩŋna Ambroise Djoliba yɔɔ, ɛnʊ kɛna Sɔgɔɖɛyɩ episikopu.
