[[File:Corcovado statue01 2005-03-14.jpg|thumb|Kristʋ ñʋʋ yadʋ]]

Preeziili ɛjaɖɛ taa tɛtʊ sɔsɔtʊ taa payɩ lɛ, [[Sao Poolo]] tɛtʊ wayɩ lɛ Riiyoodee Saanayiroo ñɩndʊ tɩŋgɩna. Tɛtʊ tʊnɛ tɩwɛ [[Piresiili]] ɛjaɖɛ nɛ wɩsɩ ɖɩlɩyɛ nɛ hadɛkiŋ nɛ ndʊ ɖɔɖɔ lɛ Riiyoodee Saanayiroo hɔɔlʊʊ taa tɛtʊ sɔsɔtʊ. 

Tɛtʊ tʊnɛ tɩ-walanzɩ landammm taa wɛ ɛzɩ ɛkɩtaarɩnaa 126 000 yaa kilomɛtanaa 1 260 nɛ [[ɖomaɣ fenaɣ]] taa pɩnaɣ 2007 taa paakala ɛyaa kɛ tɛtʊ ndʊ tɩ-taa lɛ, paakpɛnda ɛyaa 6 093 472; ɛlɛ yee pekpɛndɩna ageeta wena acɔ tɛtʊ ndʊ nɛ ataa yɔ, ɛyaa kpɛnda mɩliyɔɔnaa 12 620 000. 

[[File:Rio de Janeiro from Sugarloaf mountain, May 2004.jpg|thumb|Riiyoodee Saanayiroo from Sugarloaf Pʋʋ, [[Agoza fenaɣ]] 2004]]

Tɛtʊ tʊnɛ tɩ-hɩɖɛ yaʊ sɩŋŋŋ yɔ, pɩlɩna tɔnʊʊ taa kpekpeka aleɣya wena palakɩ-yɛ peeɖe paa ɛzɩmtaa yɔ, peeɖe kidiiliŋ yɔɔ nɛ [[Yeesu Nazarɛɛtɩ tʋ|Yeesu Kristu]] anjaʊ ŋgʊ palɩzɩ-kʊ Kɔrikovadoo yɔ kɩ-yɔɔ ɖɔdɔ. Payaɣ tɛtʊ tʊnɛ tɩ-tɛ maalika yɔɔ cɔnɩyʊ kɩfalʊ se Eduardo Paes (PMDB).

[[File:Rio de Janeiro-Ipanema Beach.jpg|thumb|Riiyoodee Saanayiroo - Ipanema Beach]]

Riiyoodee Saanayiroo nɛ ajɛyaa nayɛ taa tɛtʊ sʊzɔtʊ natʊyʊ paɖʊ taabalɩyɛ nɛ palakɩ tʊma se pɛ-tɛtʊ ɛɖɛ nɛ ɛsɩnda. Tɛtʊ ndʊ tɩ-taa kɔyɔ: Setifi ([[Alizeerii]]), Pariseeloni ([[Ɛsɩpaañɩ]]), [[Puyenezɛrɩ]] ([[Arzantiini]]), Havanɩ ([[Kuubaa]]), [[Isitambuli]] ([[Turki]]), Turubaŋ nɛ Kaaap ([[Afrika Hadɛ kiŋ]]), Lisiboni ([[Pɔritigaalɩ]]), Lɔsɩ Aŋzeelɛsɩ nɛ Miyami ([[Etaazuunii]]), Yuunii ([[Liibaŋ]]), Niteeroyi nɛ Santosi ([[Piresiili]]), Niisi ([[Fransɩɩ]]), [[Sewuuli]] ([[Kooree Hadɛ Kiŋ]]), [[Sidinee] ([[Ositraalii]]), [[Tunisi]] ([[Tuniizii]]), [[Pogotaa]] ([[Kolombi]]), Ceedaa ([[Arabii-Sahʊditi]]) nɛ Fankuva ([[Kanadaa]]).

[[Category:!Main category]]
[[Category:Tɛtʋ sɔsɔtʋ]]
