Diego Rodríguez de Silva y Velázquez sɛna hɩɖɛ yaa kɩlɩʋ hɩɖɛ kɛlɛ Diego Velázquez. Ɖajaa ɛnɛ, ɛkɛ [[Ɛsɩpaañɩ (Espagne)|Ɛsɩpaan̄ɩ]] tʋ. Ɛkɛ abalʋ tandaʋ siŋŋ tʋ nɔɔyʋ. Eyeba ɛ-tandaʋ ɛzɩ [[Iizilaam|malɩŋ]] Ɛsɔ sɛyaa yeku yɔ.

Palʋla ɖajaa Diego Vélasquez pʋtɔtɔ kɛ [[mɩsɩkʋm fenaɣ]] taa kɛ evemiye yaa kɩyakʋ loɖo (6) n̄ɩŋgʋ wiye kɛ pɩnaɣ 1599 n̄ɩŋga taa. Ɖɩtatɩlɩ keeke kɛ ɛlʋlʋkʋ pɩnaɣ. Fenaɣ nɛ evemiye nɛ pɩnaɣ kʋɖʋmaɣ ŋga ka-taa ɖɔɖɔ kɛ pɔsɔyɩ Ɛsɔ tɛ lɩm kɛ Séville tɛtʋ taa. Ɖajaa ɛnɛ, ɖoo ɛ-pɩcatʋ taa mbʋ lɛ, ɛtɛ a-tɩma kpeekpe taa lɛ, tʋmɩyɛ nɖɩ etendaa Ɛsɔ size ɛwɩlɩ yaa ɛha-ɩ ɖoŋ nɛ ɛla yɔ, nɖɩ lɛ size ɛpɩsɩ lɩzɩyʋ yaa sɛmɩŋ taʋʋ.

Ɖajaa Diego Vélasquez ɛnɛ, ɖɩpɩzʋʋ ɖɩtɔ size Ɛsɔ mʋʋ ɛ-atɩma. Mbʋ yɔ ɛkɔma ɛkɛ siŋŋ ɖɔɖɔ kɛ sɛmɩŋ taʋʋ nɛ lɩzɩyʋ tʋmɩyɛ laɖʋ sɔsɔ nɔɔyʋ siŋŋ. [[Fransɩɩ kʊnʊŋ]] taa lɛ ɛ-tʋmɩyɛ nɖɩ payaɣ size "peintre baroque". Ɖajaa ɛnʋ, sakɩyɛ yaa samaɣ kpaɣɩ-ɩ size ɛnʋ kɛna, Ɛsɩpan̄ɔlɩ ɛjaɖɛ tɛ tɔlɩm tayʋ nɛ lɩzɩyʋ sɔsɔ nɔɔyʋ.

Ɖajaa Vélasquez kɛ ɖɔɖɔ, kedeŋa kpeekpe sɛmɩŋ tayʋʋ wɩlɩyʋ sɔsɔ nɔɔyʋ siŋŋ. Kooka yaa tɛtʋ sɔsɔtʋ ndʋ tɩ-taa paasɔyɩ Ɛsɔ tɛ lɩm yɔ, ndʋ lɛ Séville. Tɩ-taa peeɖe ɛcaɣ ɛ-pɩcatʋ yaa ɛtɛ kajalaɣ yaa kɔɔnɔɔ wezuu caɣʋʋ pɩnzɩ. Peeɖe ɛkpɛlɛka nɛ ɛtɩlɩ mbʋ payaɣna Fransɩ kʋnʋŋ taa size "clairs-obscurs".

Ɛkʋyɩna kooka ŋga ka-taa lɛ, ɛɖɛ ewolo tɛtʋ sɔsɔtʋ lɛɣtʋ ndʋ payaɣ tʋ size Madrid yɔ tɩ-taa. Madride tɛtʋ taa peeɖe, wiyau sɔsɔ yaa n̄ʋʋ tʋ sɔsɔ ɖajaa Philippe IV, lɩza-ɩ nɛ ɛcɛlɛyɩ hɩɖɛ size sɛmɩŋ tayʋʋ. Pɩkɔma pɩnzɩ naanza wayɩ lɛ, ɖajaa Diego Vélasquez pɩsɩ kuduyuŋ taa sɛmɩŋ tayʋʋ tʋmɩyɛ yaa lɩzɩyʋ sɔsɔ kɛ Ɛsɩpan̄ɔlɩ ɛjaɖɛ taa peeɖe.

Ɖajaa ɛnɛ Ɛsɔ kpaŋ ŋgʋ payaɣ-kʋ size "église Saint-Pierre de Séville" yɔ kɩ-taa paasɔyɩ Ɛsɔ tɛ lɩm. Ɛ-caa payaɣ size João Rodrigues da Silva. E-ɖoo payaɣ size Jerónima Velázquez.

[[Category:!Main category]]
[[Category:Keɖeyaɣ laɖaa]]
[[Category:Ɛsɩpaañɩ]]	
[[Category:Abalaa sɔsaa]] 	
[[Category:Ɛyaa sɔsaa]]
