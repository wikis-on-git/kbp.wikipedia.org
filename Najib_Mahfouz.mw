Najib Mahfouz kɛ ɛjaɖɛ nɖɩ payaɣ-ɖɩ size Egipiti yɔ ɖɩ-tɛtʋ taa pɩɣa yaa ɖɩ-ɛjaɖɛ tɛtʋ taa tʋ. Ɛkɛ abalʋ weyi ɛwɛna tandaʋ siŋŋ yɔ. Pʋtɔbʋʋ size ɛkɛ malɩŋ ajɛɛ tɛtʋ taa pɩya. Palʋla ɖajaa ɛnɛ kɛ saŋayɩŋ fenaɣ taa kɛ evemiye yaa kɩyakʋ hiu nɛ kʋɖʋmʋ (11) n̄ɩŋgʋ wiye kɛ pɩnaɣ 1911 n̄ɩŋga taa.

Samaɣ egeetiye yaa samaɣ kooka ŋga ka-taa palʋla ɖajaa Najib Mahfouz ɛnɛ yɔ, ŋga payaɣna Fransɩ kʋnʋŋ taa size "quartier populaire de Gamaliyya" kɛ Khân al-Khalili tɛtʋ taa kɛ Caire. Egipiti ɛjaɖɛ tɛtʋ sɔsɔtʋ payaɣ size Caire. Ɛkɛ pɩɣa ŋga kamaɣzɩm ɖɔwa kpeɖem nɛ kaatɛŋ maɣzɩm wiɖi kaʋ yɔ. Ɛkɛ abalʋ pasamam nɔɔyʋ kɛ ɛ-ɛjaɖɛ taa peeɖe.

Ɖajaa sɔsɔ Najib Mahfouz ɛnɛ, ɛkɛ pɩya ŋga kaawɛ lɔŋ nɛ lɛɣtʋ kpekpekaɣ siŋŋ yɔ kɛ ka-pɩcatʋ taa. Pasaŋga kɛ siŋŋ kɛ ka-tabalaa ɛsɩnda. Ɖajaa sɔsɔ ɛnɛ, ɛsɩba kɩyɛɛna fenaɣ taa kɛ evemiye yaa kɩyakʋ niidozo yaa hiŋ naadozo (30) n̄ɩŋgʋ wiye kɛ pɩnaɣ 2006 n̄ɩŋga taa. Pɩlaba size ɛwɛna pɩnzɩ hiŋ lutozo nɛ kagbanzɩ (85) lɛ ɛsɩba.

Egeetiye yaa tɛtʋ lone nɖɩ ɖɩ-taa ɛsɩba yɔ patatɩlɩ ɖɩ keekee. Ɖajaa sɔsɔ Najib Mahfouz kɛ ɛ-ɛjaɖɛ Egipiti tɛtʋ taa maɣzɩm takayasɩ kɩkalasɩ mayʋ kɛ wɛɛ anɛ a-taa yaa alɩwaatʋ tʋnɛ tɩ-taa sɔsɔ nɔɔyʋ. Ɛmaɣ ɛ-takayasɩ kɩkalasɩ sɩnɛ nɛ ɛ-kʋnʋŋ arabɩ taa. Ɛkɛ ɖɔɖɔ abalʋ lɔŋ tʋ yaa lɛɣtʋ tʋ ma-hɩɖɛ kʋyaa yaa sɛwa tʋ nɔɔyʋ kɛ Egipiti tɛtʋ taa nɛ kedeŋa yɔɔ.

Pɛcɛla ɖajaa sɔsɔ Najib Mahfouz Egipiti tʋ ɛnɛ kɛ maɣzɩm takayasɩ kɩkalasɩ maʋ samtʋ takayaɣ kɛ pɩnaɣ 1988 n̄ɩŋga taa. Ɛmaɣzɩm takayasɩ kɩkalasɩ maʋ tʋmɩyɛ kaatʋzɩna ɖɔɖɔ, wɛɛ kɩfam nɛ caanaʋ tɔm alɩwaatʋ taa.
Ɖajaa Najib ɛnɛ, ɛ-hɔʋ wɛ n̄ɩm pazɩ. Pʋyɔɔ pɩsɩna-ɩ siŋŋ nɛ ɛla ɛyʋ yɔɔ lɩmaɣzɩyɛ tʋmɩyɛ kpɛlɛkʋʋ sukuli kɛ sukuli kɩtɛzʋʋ sukuli ŋgʋ payaɣ kʋ Fransɩ kʋnʋŋ taa size "université Fouad Ier du Caire" yɔ kɩ-taa.

[[Category:!Main category]]
[[Category:Egipiti]]
[[Category:Takayɩsɩ mayaa]]
