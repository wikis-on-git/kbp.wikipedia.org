Palʊla Ernesto Djédjé Taloa tɛtʊ taa, [[Kootidiivʊwarɩ|Kotidivuwari]] ɛjaɖɛ taa kɛ pɩnaɣ [[1947]]. Ɛkɛ haɖaa mba payaɣ-wɛ se Peetee yɔ peeɖe pɩɣʊ. Pɛɖɛyɩ-ɩ se  « Gnoantré national », « l'Épervier » yaa ɖɔɖɔ ɛzɩ « le Roi du ziglibithy ». Ɛsɩba [[Mɩsɩkʋm fenaɣ|mɩsɩkʊm fenaɣ]] kɩyakʊ nakʊ ŋgʊ wiye pɩnaɣ 1983 kɛ [[Yamusukro]] tɛtʊ taa, ɛɛwɛna pɩnzɩ 35 yeke. 

Ernesto Djédjé kɛna hendu teyu, kɛtʊ tʊ yaa keeɣa maɖʊ, payʊ, kɩlɛmɩŋ kanahaŋ lɩzɩyʊ nɛ kiitarɩ maɖʊ. Ɛlɩza payɛ kɩfaɖɛ naɖɩyɛ nɛ payaɣ-ɖɩ se ziglibiti. Payɛ kɩfaɖɛ ɖɩnɛ ɖɩ-yɔɔ kɛ pɩtɩŋgʊna nɛ pɩnzɩ 1990 taa zuguluu lɩɩ pɩnɛ kupee tekale ñalɩɩ 2003 taa.

Pɔtɔzɩɣ-ɖʊ se Ernesto Djédjé hɩɖɛ maɣmaɣ kɔyɔ se Ernesto Djédjé Blé Loué nɛ palʊla-ɩ Pete tɛtʊ taa, Tahiraguhe egeetiye taa nɛ peeɖe ñɔtɩna Taloa tɛtʊ taa. Ɛ-caa kɛna [[Senegaalɩ|Senegalɩ]] ɛjaɖɛ taa tʊ nɛ payaɣ ɛlɛ se Touré. Ɛ-caa ɛnɛ ñɛkɛ mansʊʊ malɩɩ nɛ ɖooo Ernest Djédjé Blé Loué pɩcatʊ taa kɛ ɛ-caa yeba-ɩ nɛ ɛɖɛɛ ewolo [[Santrafriki]] ɛjaɖɛ taa nɛ ɛlakɩ tʊmɩyɛ kɛ Bokossa tɛ ɛzɩ [[Paŋgii|Paŋgi]] taa Imaam yɔ. Ernesto caa sɩba pɩnaɣ 1971 kɛ Senegalɩ ɛjaɖɛ nɖɩ ɖɩ-taa. 

Alɩwaatʊ ndʊ ɛ-caa yeba-ɩ mbʊ lɛ, ɛɖɛ ewolo eegbeŋnaa nɛ ɛwɛɛ. E-ɖoo kɛ payaɣ se Dapia Blé nɛ ɛlakɩ tʊmɩyɛ kɛ Paptisti kpaaŋ taa piyele e-ekpele kɔyɔ Blé Loué. E-ekpeŋna hɩla kɛ ɛkpaɣa nɛ Djédjé tɔbʊʊ kɛlɛ se  « Sinjau ». Petee ɛsakuliye nɛ sɔnzɩ taa lɛ sinjau kɛna tɩʊ tɩʊ ŋgʊ pañalɩɣna nɛ hadɛ tɩna hʊʊzɩɣ ɛyaa yɔɔ yɔ.

Ɛɛwɛna pɩnzɩ looɖo lɛ, palabayɩ sɔnzɩ nzɩ payaɣ-sɩ se Tuhuroo yɔ nɛ pʊtɔbʊʊ se kɛtɩ-m caanaʊ taa tɔm. Sɔnzɩ sɩnɛ sɩtɩna nɛ payɛ nɖɩ payaɣ-ɖɩ se ziglibiti yɔ ɖɩlɩɩ.
[[Category:Abalaa sɔsaa]]
[[Category:Minziiki laɖaa]]
