Bella Bellow kɛna [[Togo]] ɛjaɖɛ taa pʊɣa nakayɛ nɛ kaakɛ hendu teyu. Palʊla-ɩ [[Ceviye]] tɛtʊ taa, [[kɔlaɣ fenaɣ]] kacalaɣ kɩyakʊ wiye pɩnaɣ [[1945]] nɛ ɛsɩ Lilikope tɛtʊ taa, Togo ɛjaɖɛ taa, [[Saŋayɩŋ fenaɣ|saŋgayɩŋ fenaɣ]] kɩyakʊ hiu wiye pɩnaɣ [[1973]] ɛɛwɛna pɩnzɩ nɛɛlɛ nɛ litoozo. Bella Bellow kɛna pʊɣa kacalaɣ ñɩŋga ɛ-ñma cɔlɔ nɛ palʊla-wɛ pɛkpɛnda pɩya lʊba.

Ɖooo ɛ-pɩcatʊ taa kɛ ɛpaɣza hendu teu. Ɛmʊ ɛ-ɖamɩŋ looɖo takayaɣ nɛ hɛkʊ taa sukuli ɖamɩŋ naanza takayaɣ lɛ, ɛɖɛ nɛ ewolo [[Abɩɩjaŋ|Abiijaŋ]] tɛtʊ taa, [[Kootidiivʊwarɩ|Kotidiivʊwaɖi]] ɛjaɖɛ taa se ɛla takayɩsɩ mabʊ sukuli. Peeɖe ɛñaɣ pana nɛ ɛkpɛlɛkɩ solfɛɛzɩ kɛ sonzi nɛ ɛsakuliye pɩlɩʊ taa.

Pɩnaɣ 1965 kɛ Bella Bellow woba, [[Peenɛɛ|Ɖahʊma]] ɛjaɖɛ taa nɛ etee hendu alɩwaatʊ ndʊ ɛjaɖɛ nɖɩ ɖɩmʊ ɖɩ-yɔɔ wɛʊ  nɛ payaɣ-ɖɩ se Peenɛɛ yɔ. Pɩnaɣ 1966 tɛ [[ɖomaɣ fenaɣ]] taa kɛ nɔnɔsɩ ndɩ ndɩ paɣza sɩ-tɩ tʊlʊ kɛ Beela Bellow alɩwaatʊ ndʊ ɛma ɛ-hɩɖɛ kɛ [[Taakarɩ|Takarɩ]] tɛtʊ taa, [[Senegaalɩ|Senegalɩ]] ɛjaɖɛ taa, nɛ ewolo etee hendu yɔ. 

Pɩɩkɛna ɛyaa kɩkpɛda hendu teyaa kasandʊ sɔsɔtʊ natʊyʊ ɖeɖe. Ɛlakaɣ sukuli kɩtɛzʊ taa kɛ [[Sɔgɔɖɛyɩ]] tɛtʊ taa lɛ, Togo ɛjaɖɛ hɛkʊ nɛ hɛkʊ taa tɛtʊ natʊyʊ, kɛ ɛ-wɩlɩʊ weyi ɛwɩlaɣ-ɩ pɩyʊ kɩlɩzʊ yɔ nɛ payaɣ-ɩ se Paul Ahyi yɔ eyeba nɛ ɛkatɩ Gérard Akueson nɛ ɛlɛ sɩŋna-ɩ. Mbʊ yebina nɛ ɛlɛ sɩna-ɩ nɛ pañɩnɩ mba papɩ camɩyɛ hendu teu nɛ tɩ-ñɔɔzɩʊ yɔ cabɩ nɛ ɛ-na-wɛ peteu. 

Ɛyaa mba pa-taa kɔyɔ: Slim Pezin, Jeannot Madingué, Ben’s nɛ Manu Dibango.

Pɩnaɣ 1969 kɛ ɛlɩza ɛ-kacalaɣ hendu teu kɩlɛmɩŋ tataɣ nɛ ɛyaa-kɛ se Rockya. Pʊwayɩ kɛ ɛmaɣmaɣ pana  nɛ ɛñɩnɩ ɛ-ɛyaa nɛ ɛna-wɛ peteu hendu nɛ pɛsɛ hɩɖɛ kpayɩ se Gabada.
[[Category:Halaa sɔsaa]]
[[Category:Minziiki laɖaa]]
