Arkanzaa kɛna Etaazunii ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. 
Arkanzaa taa tɛtʊ sɔsɔtʊ payaɣ se Liitli Rɔɔkɩ nɛ tɩ-taa ɖɔɖɔ kɛ ɛyaa kɩla ɖɔʊ.

Tɛtʊ ndʊ tɩcɔ Arkanzaa nɛ tɩta yɔ tɩkpɛnda looɖo nɛ ndʊ yɔ: Wɩsɩ ɖɩɖʊyɛ taa lɛ, Oklahoma, wɩsɩ ɖɩ-ɖʊyɛ taa nɛ hadɛ kiŋ lɛ, Tenesi, Misisipii nɛ Tɛkzasi, hayʊ kiŋ lɛ Misurii piyele nɛ hadɛ kiŋ kpataa lɛ, Luwiziyaana.

Pamaza Arkanzaa ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 137 731 km2 nɛ ɖenɖe lɩm wɛɛ yɔ, peeɖe pɩtalʊʊ ɛzɩ 2 879 km2 yɔ pʊtɔbʊʊ se pɩtalʊʊ ɛzɩ 2,09 yɔ kɛ mɩnɩʊ yɔɔ. Pʊtɔbʊʊ se ɖenɖe tɛtʊ ñabɩ ñɛwɛɛ yɔ, peeɖe maɣna ɛzɩ 134 853 km2 yɔ.

Etaazunii ajɛya kpeekpe taa lɛ, Arkanzaa kɛŋna ɛjaɖɛ nɖɩ ɖɩkɛ nɛɛlɛ nɛ nakʊ ñɩnɖɛ walanzɩ taa Etaazunii taa yɔ. Ɛjaɖɛ ɖɩnɛ nɖɩ kɛŋna ɛjaɖɛ 25 ñɩnɖɛ nɖɩ ɖɩsʊ Etaazunii ajɛya kɩkpɛndʊɣ ŋgbɛyɛ taa yɔ. Ɛlɛ pɩɩkɛ mɩsɩkʊm fenaɣ 15 wiye pɩnaɣ 1836. Pɩnaɣ 2010 taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ miliyɔɔnaa 2 915 918 yɔ nɛ yee pakalɩʊ ɛyaa kɛ kilomɛtanaa yɔɔ kɔyɔ, panaɣ -wɛ ɛzɩ 21 yɔ. 

Peeɖe pʊŋ kʊkʊyɩmɩŋ taa maɣna ɛzɩ mɛtanaa 198 yɔ nɛ pamaaza pʊʊ ŋgʊ kɩkɩla kʊyʊʊ yɔ lɛ pɩkpɛnda mɛtanaa 839 nɛ ŋgʊ lɛ Magazinii piyele ŋgʊ pʊtɔyɩnaa yɔ kʊkʊ  kʊkʊyɩmɩŋ taa ñamaɣna mɛtanaa 17. Payaɣ Arkanzaa ɛjaɖɛ cikpeɖe ɖɩnɛ ɖɩ-ñʊʊdʊ se Asa Hutchinson piyele nɛ komina ñʊndinaa kɔyɔ: John Boozman nɛ Tom Cotton.

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ: aŋgilisi.
