[[File:Yannick Noah 2011.jpg|thumb|Yannick Noah 2011]]
Yannick Noah na wɩsɩ kɛ [[Agoza fenaɣ|agoza fenaɣ]] kɩyakʊ 18 wiye kɛ pɩnaɣ 1960 Ardɛnɩ tɛtʊ taa, [[Fransɩɩ]] ɛjaɖɛ taa. Ɛ-tʊma ɖɔɔ: ɛkɛ hendu teyu, pombo maɖʊ nɛ pombo ŋgʊ pamakɩ-kʊ nɛ paabaanaa yɔ kɩ-maɖʊ ɖɔɖɔ. Ɖooo ɛzɩ ɛpaɣzʊ mabʊ teenisi yɔ, ɛnʊ kɛŋna kacalaɣ-tʊ kɛ kɛgbɛyaɣ ŋga paalabɩ-kɛ pɩnaɣ 1983 nɛ payaa-kɛ se Roland-Garros yɔ keɖeeɖe. Mbʊ yebina nɛ halɩ nɛ sɔnɔ e-yeke ɛ-hɩɖɛ sɛɣʊna Fransɩ ɛjaɖɛ tɩŋga taa se ɛmʊ nimiye nɖɩ payaɣ-ɖɩ se Grand Chelem yɔ. Ɛmʊ samtʊ nima wena yɔ, atalɩ ɛzɩ 23 yɔ. Ɛ-yɔɔ yɔ kɛ Fransɩ ɛjaɖɛ pɩzaa nɛ ɖɩkɛna kalalaɣ-tʊ kɛgbɛyɩsɩ ndɩ ndɩ taa, ɛzɩ pɩnzɩ 1991 nɛ 1996. 
[[File:Pause Guitare 2015 ven 0331.jpg|thumb|Pause Guitare 2015 ven 0331]]
Mbʊ ɖɔɖɔ ɛnɛŋgbɛyɛ nɖɩ payaɣ-ɖɩ se Fransɩɩ de Fed Cup kɛ pɩnaɣ 1997. Ɛwɛ pombo ŋgʊ pamakɩna-kʊ nɛ paabaanaa yɔ pɩ-ŋgbɛyɛ taa ɖooo pɩnaɣ 2005;  nɛ payaɣ-ɖɩ se International Tennis Hall of Fame. [[Salaŋ fenaɣ]] taa pɩnaɣ 2015 taa kɛ ɛlɛɣzɩ Arnaud, ɛlɛ ñaakɛna Fransɩ pombo maɖaa nɔɔ yɔɔ tʊ, nɛ kɛgbɛyaɣ ŋga paañɔɔza nɛ payaɣ-kɛ se Coup Davis yɔ, ɛhayɩsɩ camɩyɛ e-koobiya nɛ pɛkɛna kacalaɣ mba pɩnaɣ 2017. [[Saŋayɩŋ fenaɣ]] pɩnaɣ 2016 taa ɖɔɖɔ kɛ ɛlɛɣzɩ Amélie Mauresmo nɛ ɛkɛna ɖɔɖɔ France de Fed Cup nɔɔyɔɔ ɖɛyʊ pʊkɔɔ pɩsɩɩna ɖomaɣ fenaɣ 2018. 
[[File:Yannick Noah (Davis Cup).jpg|thumb|Yannick Noah (Davis Cup)]]
Ɖooo pɩnaɣ 1991 kɛ ɛpaɣzɩ hendu teu nɛ ɛtɛŋgaɣ ɛ-taa ɖɔɖɔ camɩyɛ nɛ ɛmʊwaɣ kʊjɔŋ ndɩ ndɩ kɛgbɛyɩsɩ sakɩyɛ taa ɖɔɖɔ. Pʊwayɩ yɔ ɛpɩsa Fransɩ pombo maɖaa nɔsɩ yɔɔ ɖɛyaa ndɩ ndɩ. Ɛ-caa kɛ Kameruni ɛjaɖɛ taa pombo maɖʊ sɔsɔ nɔɔyʊ nɛ payaɣ-ɩ se Zacharie Noah. Ɛ-pɛlɔ kɛŋna Joakim Noah, nɛ ɛekɛ Fransɩɩ nɛ ɛlɛ makɩ nesi pombo.
[[Category:Abalaa sɔsaa]]
[[Category:Minziiki laɖaa]]
