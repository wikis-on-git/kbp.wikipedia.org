{{Ɛyaa sɔsaa
|Ɛ-hɩɖɛ        = Elvis Presley
|image         = PresleyPromo1954PhotoOnly.jpg|thumb|PresleyPromo1954PhotoOnly
|px            = 190
|text          =
|Ɛ-ɛjaɖɛ       = [[Etaazuunii]]
|Ɛ-tʋmɩyɛ      = Teyu
|Ɛ-ɖɩlʋlɩyɛ    = Tupelo, Mississippi, [[Etaazuunii]]
|E-efemiye kɩlʋlɩyɛ    = [[Lɛlaɣ fenaɣ]] kɩyakʊ 8 pɩnaɣ 1935
|Ɛ-ɖɩsɩbɩyɛ            = Memphis, Tennessee, [[Etaazuunii]]
|E-efemiye kɩsɩbɩyɛ    = [[Kɩyɛɛna fenaɣ]] kɩyakʊ 16 pɩnaɣ 1977
|E-nesi ñɩɣʋ           = Elvis Presley Signature.png|thumb|Elvis Presley Signature
}}[[File:YoungElvisPresley.jpg|thumb|YoungElvisPresley]]
Elvis Aaron Presley kɛ hendu teyu sɔsɔ nɔɔyʋ Amarika ɛjaɖɛ taa. Ɛkɛ ɛjaɖɛ nɖɩ ɖɩ-taa tʋ. Palʋla-ɩ kɩyakʋ nutozo (8) n̄ɩŋgʋ wiye [[kɔlaɣ fenaɣ]] taa pɩnaɣ 1935 ñɩŋa taa. Palʋla-ɩ Tupelo tɛtʋ taa Mississippi egeetiye taa.

Ɛsɩba kɩyakʋ hiu nɛ loɖo (16) n̄ɩŋgʋ wiye [[agoza fenaɣ]] taa pɩnaɣ 1977 ñɩŋa taa. Ɖajaa Elvis AAaron Presley pakʋma hɩɖɛ se «The King». Pʋ-tɔbʋʋ Wiyaʋ. Ɛmʋ samtʋ nima ndɩ ndɩ minziki mabʋ nʋmɔʋ taa.

[[File:Elvis Presley Jailhouse Rock.jpg|thumb|Elvis Presley Jailhouse Rock]]

Sɔɔja sɔsɔ Rock and roll sɩŋna-ɩ nɛ [[Etaazuunii]] ɛjaɖɛ samaɣ tɩlɩ ɛ-tɛ minzikinaa. Sɔɔja sɔsɔ ɛnɛ ɛsɩŋna-ɩ nɛ kedeŋa kpeekpe tɩlɩ ɛ-tɛ minzikinaa tɩŋa. Kpaɖʋʋ hiu (10) ñɩŋgʋ taa Ɖajaa Elvis kɛkɛŋna hendu teyu kɩkpaɖʋ. Ɖajaa hendu teu Elvis Presley ɛnɛ, pʋcɔ ɛsɩkɩ lɛ, ɛpɛdɩ hendu tatasɩ sɩtalɩ miiliyɔɔ waa mɩnɩŋ lʋbɛ mbʋ yɔ.

Ɛkɛ maɣzɩyʋ sɔsɔ nɔyʋ siŋŋ. Ɛlaba tʋmɩyɛ kɛlɛm kɛlɛm waa mba pa-taa yɔ, patalɩɣ hiŋ nadazo nɛ kʋɖʋm (31).

[[File:Elvis Presley in King Creole 1958.jpg|thumb|Elvis Presley in King Creole 1958]]

Ɛlaba ɖama nɩnaʋ kedizasi nzɩ yɔ, sɩɖɔ siŋŋ. Etaazuunii ɛjaɖɛ taa lɛ, ɛlaba nzɩ yɔ sɩtalɩɣ 1156 mbʋ yɔ. Ɛlaba-sɩ nɛ 525 kɛ egeetiye 525 ñɩnɖɛ taa. Egeetiye nɖɩɩ payaɣ size Las Vegas. Hendu teyu ɛnɛ, ɛkɛ hendu teu maɣzɩyʋ sɔsɔ kɔɔnɔɔ tʋ weyi ɛlɛya labʋ kɛlɛm kɛlɛm tʋmɩyɛ nɛ pana-ɖɩ poliŋ taa yɔ.

Ɛlaba ɛ-tɛ ɖama nɩnaʋ kedizaɣ kɛ kedeŋa kpeekpe tɛ saawɩɖɛ kɩlɛmɩŋ ɖɩ-wɩlɩyɛ ajɛɛ hiŋ kagbanzɩ nɛ nanaaza (54) taa kɛ ɖama yɔɔ kɛ alɩwaatʋ kpɛɣdɛ kpɛɣdɛ taa. Pɩɩkɛ kɩyakʋ yaa efemiye hiu nɛ nanaaza (14) n̄ɩŋgʋ wiye kɔlaɣ fenaɣ taa kɛ pɩnaɣ 1973 kɛ Hawaï egeetiye taa.

[[File:Juliet Prowse-Elvis Presley in G.I. Blues.jpg|thumb|Juliet Prowse-Elvis Presley in G.I. Blues]]

Abalʋ ɛnɛ ɛkaɣ wɛna liidiye siŋŋ. Ɛsɩba lɛ, e-liidiye kawɛ miiliyɔɔ waa 150 mbɩ yɔ kɛ Amerika liidiye kaɣlʋ taa, ɛzɩ payaʋ se dɔɔlarɩ (dolard) yɔ. Ɛkɛ hendu teu weyi, e-liidiye ɖɔɔ siŋŋ ɛsɩm wayɩ yɔ. Hendu teyaa lalaɣ mba paatɛma sɩbʋ yɔ, pa-taa nɔyʋ liidiye taatalɩ mbʋ.

[[Category:!Main category]]
[[Category:Abalaa sɔsaa]]
[[Category:Ɛyaa sɔsaa]]
[[Category:Minziiki laɖaa]]
[[Category:Amʋʋza laɖaa]]
[[Category:Etaazuunii]]
