[[Fichier:BalticSea March2000 NASA-S2000084115409.png|vignette|BalticSea March2000 NASA-S2000084115409 md]][[Fichier:Timmendorfer_Strand.jpg|vignette|Timmendorfer Strand]]
[[Fichier:Nienhagen_Baltic_Sea.jpg|vignette|Nienhagen Baltic Sea]]

Palɩtiki teŋgu kɛna teŋgu ŋgʊ kɩwɛ ketenzi hɛkʊ taa yɔ. Teŋgu kʊnɛ kɩ-walanzɩ mɩtaɖɛ wɛ 364 800 km2 nɛ kɩ-hɔɔyɛ taa maɣna 24 000 km3. Ki-cukaŋ taa wɛ ɛzɩ mɛtanaa 459 nɛ kɩɖaalakɩŋ taa wɛna kilomɛtanaa 1 600 km. Kɩwɛ [[Eerɔpʋ tɛtʋ wandamm|Eerɔpʊ]] nɛ kɩ-hayʊ kiŋ nɛ Hayʊ kiŋ teŋgu wɛna kɩnɛ [[Atɩlantiki Lɩŋamʋʋ|Atɩlantiki Lɩŋamʊʊ]] ñɩŋgʊ pɛ-hɛkʊ taa. Wɩsɩ ɖɩɖʊyɛ taa nɛ hadɛ kiŋ lɛ, teŋgu kʊnɛ nɛ Kategati nɛ Sigaageraki teŋgunaa pa-lɩm kpeŋna ɖama taa. Lɩm ɛwadɩyɛ nzʊlʊma naadozo kpɛndʊna nɛ pɩkpɛŋ teŋgu kʊnɛ kɩ-taa. 

Awada nzʊlʊma anaa yɔ: wɩsɩ ɖɩlɩyɛ taa lɛ, [[Fɛɛlandɩ]] ɛwadɩyɛ nzʊlʊmɩyɛ piyele Pɔtnii ñɩnɖɛ ŋ̃ɛwɛna hayʊ kiŋ nɛ wɩsɩ ɖɩlɩyɛ taa hadɛ kiŋ lɛ, Riga lɩm kpɛŋna. Ajɛya wena acɔ Paltiki teŋgu nɛ ata yɔ, anaa yɔ: wɩsɩ ɖɩɖʊyɛ taa nɛ hayʊ kiŋ lɛ, [[Sʊyɛdɩ]] ɛjaɖɛ wɛna piyele wɩsɩ ɖɩlɩyɛ nɛ hayʊ kiŋ lɛ Fɛɛlandɩ, pɩkazɩ wɩsɩ ɖɩlɩyɛ [[Ruusii]] nɛ [[Ɛsɩtoonii]]; [[Lɛtonii]] ɛjaɖɛ wɛna; teŋgu kʊnɛ nɛ kɩ-hadɛ kiŋ lɛ [[Lituyanii]], Rusii nɛ [[Pɔlɔɔñɩ|Polɔɔñɩ]] ajɛya pɩkazɩ wɩsɩ ɖɩɖʊyɛ nɛ hakiŋ lɛ [[Caama]] nɛ [[Tanimarikɩ]] ajɛya wena teŋgu kʊnɛ kɩ-kamaɣ yɔɔ. 

Keteŋga kpeekpe taa lɛ, Palɩtiki teŋgu kʊnɛ kɩkɩlɩna kɛʊ kɩfalʊʊ. Ɖooo kiɖe tɛɛ lɛ, teŋgu kʊnɛ kɩɩkɛna pɔɔ cickpelaɣ pʊcɔ nɛ kawalʊ nɛ kawalʊ. 
[[Category:!Main category]]
[[Category:Teŋgunaa]]









Mer Baltique
