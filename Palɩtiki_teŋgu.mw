Palɩtiki teŋgu kɛna teŋgu ŋgʊ kɩwɛ ketenzi hɛkʊ taa yɔ. Teŋgu kʊnɛ kɩ-walanzɩ mɩtaɖɛ wɛ 364 800 km2 nɛ kɩ-hɔɔyɛ taa maɣna 24 000 km3. Ki-cukaŋ taa wɛ ɛzɩ mɛtanaa 459  nɛ kɩɖaalakɩŋ taa wɛna kilomɛtanaa 1 600 km. Kɩwɛ Erɔpɔ nɛ kɩ-hayʊ kiŋ nɛ Hayʊ kiŋ teŋgu wɛna kɩnɛ Atɩlantikii teŋgu ñɩŋgʊ pɛ-hɛkʊ taa. Wɩsɩ ɖɩɖʊyɛ taa nɛ hadɛ kiŋ lɛ, teŋgu kʊnɛ nɛ Kategati nɛ Sigaageraki teŋgunaa pa-lɩm kpeŋna ɖama taa. Lɩm ɛwadɩyɛ nzʊlʊma naadozo kpɛndʊna nɛ pɩkpɛŋ teŋgu kʊnɛ kɩ-taa. 

Awada nzʊlʊma anaa yɔ: wɩsɩ ɖɩlɩyɛ taa lɛ, Fɛɛlandɩ ɛwadɩyɛ nzʊlʊmɩyɛ piyele Pɔtnii ñɩnɖɛ ŋ̃ɛwɛna hayʊ kiŋ nɛ wɩsɩ ɖɩlɩyɛ taa hadɛ kiŋ lɛ, Riga lɩm kpɛŋna. Ajɛya wena acɔ Paltiki teŋgu nɛ ata yɔ, anaa yɔ: wɩsɩ ɖɩɖʊyɛ taa nɛ hayʊ kiŋ lɛ, Suyɛɛdɩ ɛjaɖɛ wɛna piyele wɩsɩ ɖɩlɩyɛ nɛ hayʊ kiŋ lɛ Fɛɛlandɩ, pɩkazɩ wɩsɩ ɖɩlɩyɛ Rusii nɛ Ɛstonii; Lɛtoni ɛjaɖɛ wɛna; teŋgu kʊnɛ nɛ kɩ-hadɛ kiŋ lɛ Lituyanii, Rusii nɛ Polɔñɩ ajɛya pɩkazɩ wɩsɩ ɖɩɖʊyɛ nɛ hakiŋ lɛ Caama nɛ Tanemarkɩ ajɛya wena teŋgu kʊnɛ kɩ-kamaɣ yɔɔ. 

Keteŋga kpeekpe taa lɛ, Palɩtiki teŋgu kʊnɛ kɩkɩlɩna kɛʊ kɩfalʊʊ. Ɖooo kiɖe tɛɛ lɛ, teŋgu kʊnɛ kɩɩkɛna pɔɔ cickpelaɣ pʊcɔ nɛ kawalʊ nɛ kawalʊ. 









Mer Baltique
