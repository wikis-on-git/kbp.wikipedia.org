[[Fichier:Merton_Trappist.gif|vignette|Merton Trappist]]
Palʊla Thomas Merton kɛ [[kɔlaɣ fenaɣ]] 13 pɩnaɣ [[1915]] Praadɩ tɛtʊ taa, Piirenee wɩsɩ ɖɩlɩyɛ taa kɛ [[Fransɩɩ]] ɛjaɖɛ taa. Ɛsɩba kɛgbɛtɛsaɣ nakayɩ taa [[saŋayɩŋ fenaɣ]] hiu pɩnaɣ [[1968]], ɛɛwɛna pɩnzɩ 53. Pankɔkɩ tɛtʊ taa ɛsɩba, [[Tayilandɩ]] ɛjaɖɛ taa. Thomas Merton, yaa Fada Louis, kaakɛ moine cistercien-trappiste américain. Pɩnaɣ [[1938]] ɛpisɩ ɛ-laŋgɩyɛ katolika taa nɛ piteleeɖi lɛ, ɛpɩsɩ moine trappiste abbaye de Gethsemani kɩ-taa. Ɛma takayɩsɩ spirituel, keesi takayɩsɩ nɛ ɛɛkɛ weyi ɛlʊkaɣ ɛ-tɛ samaɣ yɔɔ yɔ. Pʊcɔ nɛ ɛsɩkɩ mbʊ lɛ, ɛɛsɔɔla se monastères ɛkɛdɩɣ ɖama mbʊ mbʊ palakɩ cɩnɛ yaa peeɖaɣ yɔ.    

Ɛ-hɔʊ taa mba kɛ anglikanɩ ŋgbɛyɛ taa mba. Payaɣ ɛ-caa se Owen Merton nɛ ɛlɛ kɛneo Seelandɛɛ, piyele e-ɖooo kɛ amerika tʊ payaɣ ɛlɛ se Ruth Jenkins nɛ ɛwɛna ɛ-hɔ taa mba kɛ [[Aŋgɩlɩtɛɛrɩ|Aŋglɩtɛɛrɩ]] ɛjaɖɛ taa. Ɛ-ñɩma mba patɩŋga pɛkɛ tɔlɩm tayaa nɛ peteleɖiɛjaɖɛ yɔɔ. E-ɖooo lɛɣna sɩbʊ pɩnaɣ [[1921]] nɛ pɩnzɩ naalɛ wayɩ lɛ, ɛ-caa tɩŋ ɛwayɩ. Ɛ-pɩcatʊ taa ɛtacaɣ ɛ-tɔbʊʊ yɔɔ, ɛkɛ weyi ɛɖɛ nʊmɔɩŋ sakɩyɛ yɔ. Ɛɛsɔɔlɩ wobu ajɛya ndɩ ndɩ wena a-taa ɛ-ñɩma kaalaba tɔlɩm tʊma yɔ: [[Etaazuunii|Etaazuni]], Pɛrmudi nɛ [[Fransɩɩ|Fransɩ]] ajɛya taa. Ajɛya ana a-taa wobu kaataawɛyɩ kaɖɛ mbʊ pʊyɔɔ yɔ, kʊnʊmɩŋ weyi pɔyɔɔdaɣ peeɖe yɔ, ɛnɩwaɣ-ɩ. 

Pɩnzɩ [[1933]] nɛ [[1934]] taa kɛ ɛkpɛlɛka [[Fransɩɩ kʊnʊŋ|fransɩɩ]] nɛ [[Itaalii kʊnʊŋ|iitaliɛŋ]] kɛ Kambriji, Aŋglɩtɛɛrɩ ɛjaɖɛ taa. Pɩnaɣ [[1935]] taa kɛ ɛsʊ Kolombii sukuli kɩtɛzɩɣ taa, [[Niyuu Yɔrɩkɩ|New York]] tɛtʊ taa. Ɛlaba pɩnzɩ naatozo lɛ, ɛmʊ peeɖe sukuli kɩtɛzɩɣ takayaɣ nɛ ɛsʊʊ katolika ɛsʊ sɛtʊ ŋgbɛyɛ taa. Ɛanɩwaɣ Ɛsɔ yatʊ ɛ-laŋgɩyɛ taa se ɛsʊʊ Fransisikɛŋ ɛsɔsɛtʊ ŋgbɛyɛ taa ɛlɛ ɛpʊtaɣ nɛ eyele ɛpaɣzɩ aŋgilisi wɩlɩʊ kɛ Bonavanture kɩɖɛɖeu sukuli taa.

Pɩnaɣ [[1941]] taa kɛ ɛsʊ abbaye trappiste de Gethsemani taa kɛ Etaazuni ɛjaɖɛ taa. Ɛwɛ peeɖe nɛ pɩnzɩ looɖo wayɩ lɛ, e-ɖuu nɛ pɩnaɣ [[1949]] lɛ, pakpa-ɩ layʊ. Peeɖe Ɛ-sʊsɔ Abbé heya-i se ɛma ɛmaɣmaɣ ɛ-yɔɔ tɔm. Pɩla mbʊ ɖɔɖɔ nɛ takayaɣ ŋga ɛmaa yɔ, ɛyaa-kɛ se Ɖoo wena a-taa tɩyɩnzɩ fɛyɩ yɔ. Ɛ-takayaɣ ŋga, kala ɖeu nɛ palɩzɩ-kɛ nɛ kʊnʊmɩŋ ndɩ ndɩ taa.

Pɩnzɩ mɩnɩŋ XX taa yee pañɩnɩɣ mba pakɩlɩ takayɩsɩ spirituel maʊ yɔ pa-taa kɔyɔ, panaɣ Thomas Merton. Ɛma laŋgɩyɛ pɩsɩʊ takayɩsɩ sakɩyɛ, Keesi nɛ essais pɩkɩlɩna yoŋ nɛ racisme pɔyɔɔ tɔm.

Saŋgayɩŋ fenaɣ hiu pɩnaɣ [[1968]] kɛ Thomas Merton siba [[Paŋkɔkɩ]], Tayilandɩ ɛjaɖɛ taa ɛɛwɛna pɩnzɩ 53. Ɛtasɩ yem ɛlɛ [[Laatriki miŋ|ladiriki]] nimaɣ mabɩna-ɩ nɛ ɛsɩ. Ewoba ɛsɔ lɩm nɛ ɛlɩwaɣ lɛ, heelim fɛtɩyaɣ nimaɣ kaawɛka pazɩ nɛ ɛtana nɛ ŋga mabɩna-ɩ nɛ ɛtɔlɩ nɛ ɛcaŋ ɛɖɛɛ.
[[Category:Kabɩyɛ takayɩhatʋ]]	
[[Category:Takayɩsɩ mayaa]]	
[[Category:Etaazuunii]]	
[[Category:Ɛsɔ sɛʋ aŋgba yɔɔ cɔnɩyaa]]
