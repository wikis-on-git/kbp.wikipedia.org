Milton Friedman, ɛyʊ ɛnɛyɔ ɛkɛ Amerika ɛjaɖɛ taa tɔsʊʊ tʊmɩyɛ tʊ nɔyʊ. Palʊla-ɩ hasɩyaɖɛ fenaɣ kɩyakʊ 31 pɩnaɣ 1912 kɛ New York tɛtʊ taa nɛ ɛsɩ kamɩŋ fenaɣ kɩyakʊ 16 pɩnaɣ 2006 kɛ San Francisco. Ɛɛkɛ ɛyʊ ɛ-tɛ tɔsʊʊ tʊmɩyɛ labʊ alɩwaatʊ taa lɛ, ɛ-hɩɖɛ kʊyaa kpaɣɖʊ 20 wɛɛ taa yɔ. Ɛmʊ Suède liidiye koozaɣ pɩtɩŋna tɔsʊʊ tɩlɩyɛ yɔ tɛ kɩhɛyʊʊ pɩlɩna Alfred Nobel cɔlɔ pɩnaɣ 1976 pɩlɩna ɛ-tʊmɩyɛ nɖɩ ɛlaba nɛ ɛwɩlɩ ɛzɩma tɔʊ pɔza yɔ nɛ liidiye tɔm yɔ. Ɛyʊ ɛnʊ ɛkɛ tɩ yɔɔ wɛʊ lɩmaɣzɩyɛ yɔɔ kandɩyʊ. Ɛnʊ tʊlɩna Chicagot sukuli.
  
Ɛ-tʊma naalɛ naayɛ paza pɩkɛdɩna ɛyaa siŋ. Kajalaɣ lɛ, yeke koŋ ñɩm lɩmaɣzɩyɛ nɛ tɩ yɔɔ wɛʊ lɩmaɣzɩyɛ nɖɩ posusa ɖɩ-tɔm pɩnaɣ 1962 nɛ pʊwayɩ lɛ, ɛ-tʊma lɛɛna wena paawɩlɩ-yɛ kɛlɛm kɛlɛm yɔɔ ɛɛlabɩyɛ pɩnaɣ 1980 nɛ paya-yɛ se Free to Choose (pʊtɔbʊʊ se nsɔɔla ŋlɩzɩ).  Yeke ñɩm lɩmaɣza nɛ tɩ yɔɔ wɛʊ lɩmaɣza  takayaɣ taa lɛ, ɛlɩzɩ tɔbʊʊ se ɛzɩma paɖaŋga komina se kɩtaa ɖʊ kʊ-nɔɔ taɖɩyɛ tɔsʊʊ nɔmɔʊ taa yɔ, yeke koŋ pɩzɩɣna nɛ pɩsɩna patalɩ tɩ yɔɔ wɛʊ politiki lɩmaɣza nɛ tɔsʊʊ huu tɛ lɩmaɣza. Pʊwayɩ lɛ, nsɔɔla ŋlɩzɩ takayaɣ taa lɛ, ɛwɩlɩ ɛzɩma tɩ yɔɔ wɛʊ tɔsʊʊ huu wiza tɔsɩŋ huu lɛɛŋ wɛtʊ naa ndɩ ndɩ yɔ.  

Ɛ-lɩmaɣza ana awalɩ wobu yɔɔ wobu yɔɔ nɛ pɔkɔɔ palakɩ-yɛ nɛ tʊmɩyɛ politiki ageeta ndɩ ndɩ taa kpaɣ nɛ pɩnzɩ 1980 alɩwaatʊ taa nɛ putukina hɔɔlɩŋ ndɩ ndɩ sakɩyɛ ɖɔɖɔ Amerika ɛjaɖɛ taa. Ɛ-lɩmaɣza pɩlɩna liidiye yɔɔ, kɩhɛyʊʊ paɣtʊ, ɛyʊ tɛ ñɩm tɛ pɩsʊʊ nɛ paɣtʊ lɛzʊʊ yaa pɩsʊʊ kɔna maɣzɩm kpaagba kɛ politiki tɔsɩŋ ajɛyɛ sakɩyɛ taa kedeŋga kpeekpe taa kɔzɩ kɔzɩ Ronalld Reagan Etazuunii, Margaret Thatcher Kewiyaɣ Ɛjaɖɛ taa, Augusto Pinochet kɛ Chili ɛjaɖɛ taa, Mart Laar Estonie ɛjaɖɛ taa, Davíð Oddsson Island ɛjaɖɛ taa nɛ Brian Mulroney Kanada ɛjaɖɛ taa. 
   
Milton Friedman, palʊla-ɩ Brookln (New York), hasɩyaɖɛ fenaɣ kɩyakʊ 31 pɩnaɣ 1912 Yuda caɣyaa liɖe naɖɩyɛ taa, palɩna Transcarpathie taa, Hongrie hɔɔlʊʊ nakʊyʊ ( nɔɔnɔɔ Ukraine ɛjaɖɛ taa). Ɛkɛ kɔɔnaɣ pɩɣa kɛ Sarah Ethel Landau nɛ Jenő Saul Friedman, patɩŋɛ mbʊ yɔ pɩkɛ tadɩyɛ laɖaa yeke. Friedman kaawɛna pɩnaɣ kʊyʊmaɣ lɛ, ɛ-hɔʊ kʊya nɛ kiwolo Rahway, New Jersy taa, ɖenɖe ɛpaɣlʊʊ yɔ. Ɛ-caa sɩba lɛ, ɛɛwɛna pɩnzɩ 15. Ɛkɛ sukuli pɩɣa lɔŋ ŋga mbʊ lɛ, ɛtɛzɩ e-sukuli labʊ Rahway sukuli kɩtɛzʊʊ taa pɩnaɣ 1928, mbʊ lɛ ɛtɔkaɣ ɛ-tɛ lʊlʊʊ yɔɔ tɔzʊʊ kazandʊ 16 ndʊ kɛlɛ.

[[Category:!Main category]]
