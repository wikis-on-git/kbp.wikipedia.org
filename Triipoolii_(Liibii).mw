Triipoolii kɛna Afrika keteŋa taa ɛjaɖɛ naɖɩyɛ taa tɛtʊ sɔsɔtʊ natʊyʊ. Ɛjaɖɛ nɖɩ, nɖɩ payaɣ se [[Liibii]]. Triipoolii kɛna Liibii ɛjaɖɛ taa tɛtʊ ndʊ tɩkɩla walanzɩ yɔ nɛ t-taa ɖɔɖɔ kɛ teŋu ŋgʊ kɩkɩla wɛŋaʊ wazaɣ yɔ. Tadɩyɛ taa ɖɔɖɔ lɛ, peeɖe ɖɔɖɔ taɖɩyɛ tʊmɩyɛ wɛ camlɩyɛ yɔ. 

Tɛtʊ tʊnɛ tɩ-taa kɛ komina kpelaɣ sɔsɔ wɛɛ nɛ peeɖe ɖɔɖɔ kɛ sukuli kɩtɛzʊ wɛɛ. Triipoolii tɛtʊ walanzɩ landammm taa wɛ ɛkɩtaarɩnaa 600 000 yaa kilomɛtanaa 600. Pakalɩ tɛtʊ tʊnɛ tɩ-taa ɛyaa lɛ, pɛkpɛnda ɛyaa 1 682 000. 

Triipoolii tɛtʊ wɛna Liibii ɛjaɖɛ nɛ ɖɩ-wɩsɩ ɖɩlɩyɛ nɛ hayʊ kiŋ nɛ tɛtʊ tʊnɛ tɩwɛ kañimbusaɣ ɛjaɖɛ naɖɩyɛ cɔlɔ kpɛɛɛ. Tɛtʊ tʊnɛ tɩhɔ-lʊʊ nakʊyʊ sʊ [[Mediteranee teŋgu]] taa.

Ɛzɩ ɛjɛya lɛɛna taa tɛtʊ sɔsɔtʊ ñʊntɩnaa ñɩnʊʊ se pana lɛɛtʊ taa ñɩma paɖʊ nɔɔ kʊɖʊmaɣ nɛ pala taabalɩyɛ nɛ ɛsɩndaa wobu tʊmɩyɛ yɔ, mbʊ ɖɔɖɔ Triipoolii tɛtʊ taa ñɩma nɛ ajɛya nayɛ taa ñɩndʊ paɖʊ taabalɩyɛ se pɛ-tɛtʊ ewobina camɩyɛ nɛ ɛsɩndaa. Tɛtʊ ndʊ tɩ-taa kɔyɔ: Saraajevoo (Pɔsini Hɛrizigooviini), Pɛlɩgiraadii (Sɛribii), [[Alizee]]([[Alizeerii]]), Pelo Horizonte ([[Pɛliziki]]), [[Maadiriidi]] ([[Ɛsɩpaañɩ]]), [[Tunisi]] ([[Tuniizii]]), Tasikɛntɩ (Usibekisitani) nɛ Naaplɩ ([[Itaalii]]).

[[Category:!Main category]]
[[Category:Tɛtʋ sɔsɔtʋ]]
