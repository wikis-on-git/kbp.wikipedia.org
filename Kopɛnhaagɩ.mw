Kopɛnhaagɩ kɛna ɛjaɖɛ nɖɩ payaɣ -ɖɩ se Tanɩmarkɩ yɔ ɖɩ-taa tɛtʊ sɔsɔtʊ. Pɩnaɣ 2017 taa pakala ɛyaa kɛ maalika kɛnɛ ka-taa ɖeke lɛ, pana ɛyaa ɛzɩ 569 557 yɔ. 

Pɩwɛɛ mbʊ lɛ kɔlaɣ fenaɣ pɩnaɣ 2017 taa pakala ɛyaa kɛ tɛtʊ ndʊ  tɩ-taa ɖɔɖɔ lɛ, pana-wɛ ɛzɩ 1 295 686 yɔ ɛlɛ patamna koogasi nzɩsɩcɔ maalika kɛnɛ nɛ kata kɔyɔ, panaɣ ɛyaa ɛzɩ 1 950 430 yɔ. Yee ɛyʊ ɛcaɣ se ewolo ɖenɖe payaɣ se malmoo yɔ yɔ, ɛtɩŋgʊʊna kondoloko ŋgʊ payaɣ se Ɔrɛsundi yɔ. Kopɛnhaagɩ tɔbʊʊ se tada laɖaa kondoloko.

Taanɩmarkɩ ɛjaɖɛ taa tɛtʊ sɔsɔtʊ tʊnɛ tɩ-tɛ walanzɩ taa maɣna ɛzɩ ɛkɩtaarɩnaa ɛzɩ 8 825 yaa 88,25 km2  ɛlɛ yee pɛkpɛndɩna ageɣtaa wena acɔ maalika kʊnɛ nɛ kɩtaa yɔ, tɛtʊ tʊnɛ tɩ-walanzɩ taa wɛʊ ɛzɩ ɛkɩtaarɩnaa  303 000 yaa 3 030 km2. Payaɣ peeɖe maalika yɔɔ cɔnɩyʊ kɩfalʊ se Frank Jensen.
