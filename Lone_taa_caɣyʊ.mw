Kabɩyɛ kʋnʋŋ taa lɛ, lona taa caɣyaa wɛ nabʋlɛ taa. Laɖʋ lone taa caɣyʋ wɛɛ nɛ lɩmaɣzɩyɛ tɛzɩyʋ lone taa caɣyʋ ñɛwɛɛ.
Ɖɩcɔna tɔm loyisi sɩnɛ nɛ ɖɩna : 
1.	Sama makɩ pombo.
2.	Nɛmɛ hiliɣ ɖozi.
Sama=laɖʋ; makɩ=lakaɣ; pombo=lakaɣ tɛzɩyʋ yaa lɩmaɣzɩyɛ tɛzɩyʋ
Sama kɛ hɩɖɛ; Nɛmɛ kɛ hɩɖɛ. Yee mɛlɛɣzɩ hɩla "Sama" nɛ "Nɛmɛ" nɛ hɩɖɛ lone taa caɣyʋ yɔ, pɩpɩsɩɣ : 
1.	Ɛmakɩ pombo. "Ɛ" caɣ hɩɖɛ "Sama" lone taa.
2.	Ehiliɣ ɖozi. "E" caɣ hɩɖɛ "Nɛmɛ" lone taa. 
Yee mbʋ, "Ɛ" nɛ "E" pacaɣ hɩla lona taa. Pɛkɛ ɖɔɖɔ laɖaa ɛzɩ hɩla wena pacaɣ a-lona taa yɔ.

Paɣtʋ 
Maʋ taa lɛ, hɩɖɛ lone taa caɣyʋ nɛ lakaɣ pamalɩna ɖama yaa pakpɩtɩna ɖama, caŋga fɛyɩ pɛ-hɛkʊ taa.

LƖMAƔZƖYƐ TƐZƖYƱ LONE TAA CAƔYƱ
(le pronom complément)
Exemples : 
1.	Kolaa makɩ pombo.
2.	Nɛmɛ hiliɣ ɖozi.
3.	Wɩlɩyaa lakɩ kediizaɣ.
Pombo =lakaɣ tɛzɩyʊ
ɖozi =lakaɣ tɛzɩyʊ
kediizaɣ = lakaɣ tɛzɩyʊ
Yee ɖɩlɛɣzɩ lakaɣ tɛzɩyaa mba nɛ po-lona taa caɣyaa kɔyɔ, pɩpɩzɩɣ :
1.	Kolaa makɩ-kʊ.
2.	Nɛmɛ hiliɣ-sɩ.
3.	Wɩlɩyaa lakɩ-kɛ.
Paɣtʊ (règle)
Pɛhɛɣ caŋga (-) lakaɣ nɛ lakaɣ tɛzɩyʊ pɛ-hɛkʊ taa.
