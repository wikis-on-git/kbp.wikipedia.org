{{Ɛjaɖɛ
| Hɩɖɛ                     = Kewiyaɣ Kɩkpɛndaɣ
| Hɩɖɛ2                    = Royaume-Uni 
| Kɩɖaʋ kɩdɛɛka            = [[File:Flag of the United Kingdom (3-5).svg|75px]]<br>Kewiyaɣ Kɩkpɛndaɣ Kɩɖaʋ kɩdɛɛka
| Ɛjaɖɛ tɛ tampaɣ          = [[File:Royal Coat of Arms of the United Kingdom.svg|75px]]<br>Kewiyaɣ Kɩkpɛndaɣ Ɛjaɖɛ tɛ tampaɣ 
| image_map                = [[File:Locator map of the United Kingdom.svg|190px]]<br>Kewiyaɣ Kɩkpɛndaɣ tɛlɛŋa
| official_languages       = . 
| capital                  =  .
| government               = .
| president                = Abiɖe Elizabeth naalɛ tʋ 
| area_km2                 = 242,495
| population_estimate      = 64,716,000
| population_estimate_year = 2015
| population_density_km2   = 255.6
| cctld                    = .
}}
Kewiyaɣ Kɩkpɛndaɣ wɛ [[Eerɔpʋ tɛtʋ tɔm|Eerɔpʋ]] nɛ wɩsɩ ɖɩɖʊyɛ hɔɔlʊʊ taa nɛ nabɛyɛ tɔŋ se ɛjaɖɛ nɖɩ ɖɩwɛ [[Eerɔpʋ tɛtʋ tɔm|Eerɔpʋ]] nɛ hayi kiŋ. Krandɩ-Piretañɩ, [[Irɩlandɩ (Irlande)|Irɩlandɩ]] nɛ tɛtʊ ñabɩ ñabɩ ndʊ lɩm cɔ-tʊ nɛ pɩta yɔ pɩkpɛndɩna nɛ pala ɛjaɖɛ nɖɩ. Kewiyaɣ Kɩkpɛndaɣ nɛ [[Irɩlandɩ (Irlande)|Irilandɩ]] paka kamaɣ kʊɖʊmaɣ nɛ [[Atlantique teŋgu]] nɛ hayi kiŋ lɩŋgamʊʊ wɛna wɩsɩ ɖɩlɩyɛ taa. Hadɛ kiŋ lɛ Mansɩ nɛ wɩsɩ ɖɩɖʊyɛ taa lɛ, Irilandɩ teŋuu.

Ɛjaɖɛ ɖɩnɛ ɖɩ-walanzɩ taa makɩɣna 246 610 km2. Mbʊ labɩna nɛ pɔtɔŋ se nɖɩ lɛ ɛjaɖɛ 80 ñɩnɖɛ keteŋa kpeekpe taa walanzɩ taa nɛ pɩkɛ [[Eerɔpʋ tɛtʋ tɔm|Eerɔpʋ]] taa kɔyɔ nɖɩ lɛ 11 ñɩnɖɛ. Kewiyaɣ Kɩkpɛndaɣ taa ɛyaa kpɛndɩ  miliyɔɔnaa 65 nɛ nɖɩ lɛ ɛjaɖɛ nɖɩ ɖɩkɛ 22 ñɩnɖɛ keteŋga kpeekpe ɛjaya taa ɛyaa ɖɔʊ taa.

Ɛjaɖɛ nɖɩ ɖɩ-tɛtʊ sɔsɔtʊ yɔ [[Lɔndrɩ (Londres)|Lɔndrɩ]]. Ɛsɩndaa wobu nɛ tɔsʊʊ hʊʊ taa lɛ, Kewiyaɣ Kɩkpɛndaɣ kɛlɛ kacalaɣ ɛjaɖɛ kɛ keteŋa kpeekpe taa.
 
Kewiyaɣ kɩkpɛndaɣ taa ajɛya kpɛnda naanza: Aŋgiletɛɛrɩ, Ekɔsɩ, Gaalɩ Ɛjaɖɛ nɛ Irilandɩ hayʊ kiŋ. Ɛjaɖɛ ɖɩnɛ ɖɩñɔ pɩnaɣ 1707 aliwaatʊ ndʊ Aŋgilitɛɛrɩ nɛ Ekɔsɩ pɛkpɛndaa yɔ.

Pɩkɔma pɩnaɣ 1801 Irilandɩ sɔzɩ ajɛya anɛ a-yɔɔ. Ɛjaɖɛ ɖɩnɛ ɖɩwɛ [[Eerɔpʋ tɛtʋ tɔm|Eerɔpʋ]] ajɛya kɩkpɛndɩɣ ŋgbɛyɛ taa, Ajɛya wena ayɔɔɖɩɣ [[Englɩsɩɩ kʊnʊŋ]] yɔ a-ŋgbɛyɛ nɖɩ payaɣ se Commonwealth of Nations yɔ ɖɩ-taa ɖɔɖɔ, ɖɩwɛ [[Eerɔpʋ tɛtʋ tɔm|Eerɔpʋ]] Lɔŋ-tasɩyaa ŋgbɛyɛ taa ɖɔɖɔ, G8 taa, G20 taa, [[OTAN ŋgbɛyɛ]] nɛ OCDE, OMC pa-taa nɛ ɛjaɖɛ nɖɩ ɖɩwɛ ONU taa ɖooo pɩnaɣ 1946.

{{Eerɔpɩ}}

[[Category:!Main category]]
[[Category:Ajɛya]]
[[Category:Eerɔpɩ]]
