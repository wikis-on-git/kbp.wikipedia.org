{{Ɛyaa sɔsaa
|Ɛ-hɩɖɛ        = Audrey Hepburn
|image         = Audrey_Hepburn_1956.jpg
|px            = 190px
|text        =
|Ɛ-ɛjaɖɛ    = Aŋgiletɛɛrɩ
|Ɛ-tʋmɩyɛ     =
|Ɛ-ɖɩlʋlɩyɛ    =
|E-efemiye kɩlʋlɩyɛ    =
|Ɛ-ɖɩsɩbɩyɛ    =
|E-efemiye kɩsɩbɩyɛ    =
|E-nesi ñɩɣʋ    = Audrey Hepburn signature.svg
}}[[File:War and peace.jpg|thumb|War and peace]]

Audrey Hepburn kɛ ɛjaɖɛ nɖɩ payaɣ-ɖɩ size Pɛligiki (Belgique) yɔ ɖɩ-ɛjaɖɛ tɛtʋ taa pɩɣa yaa Pɛligiki ɛjaɖɛ tɛtʋ taa tʋ. Ɛkɛ halʋ. Ɛ-nɔɔ wɛ leleŋ kama fɛyɩ. Pʋtɔbʋʋ size ɛwɛ nɔɔ leleŋaɣ pɩfɛyɩ yɔdʋʋ. Palʋla-ɩ agoza fenaɣ taa kɛ evemiye yaa kɩyakʋ naanza (4) n̄ɩŋgʋ wiye kɛ pɩnaɣ 1929 n̄ɩŋga taa.

Egeetiye yaa kooka ŋga ka-taa palʋla-ɩ yaa ɛna wɩsɩ yɔ, ŋga payaɣ size Ixelles. Ixelles kɛ Pɛligiki ɛjaɖɛ tɛtʋ taa kooka nakɛyɛ. Audrey pɛlɛtʋ alɩwaatʋ taa mbʋ yɔ lɛ, ɛkɛkɛ pɛlɛ yekele tʋ nɔɔyʋ. Ɛsɩba kɔlaɣ fenaɣ taa kɛ evemiye yaa kɩyakʋ nɛɛlɛ yaa hiŋ naalɛ n̄ɩŋgʋ wiye kɛ pɩnaɣ 1993 n̄ɩŋga taa.

[[File:Charadehepburn.jpg|thumb|Charadehepburn]]

Lone yaa egeetiye nɖɩ ɖɩ-taa ɛsɩba yɔ, nɖɩ payaɣ size Tolochenaz. Ɖɩɖɔkɩ size ɛjaɖɛ nɖɩ payaɣ-ɖɩ size Ɖusi yɔ ɖɩ-tɛtʋ natʋyʋ taa ɛsɩba nɛ ndʋ payaɣ size Tolochenaz. Ɖoɖoo Audrey Hepburn kɛ lakɩyaɣ tʋmɩyɛ laɖʋ sɔsɔ nɔɔyʋ. Payaɣ ɛ-tʋmɩyɛ nɖɩ nɛ Fransɩ kʋnʋŋ taa size "actrice". Lakɩyaɣ tʋmɩyɛ ɖɩnɛ, ɖoɖoo ɛnɛ ɛlakaɣ ɖɩ ɛjaɖɛ nɖɩ payaɣ-ɖɩ size Iglisi yɔ ɖɩ-taa.

Ɛ-hɩɖɛ yaa hɩɖɛ kɩsɛsɛyɛ nɖɩ paya-ɩ ɛ-lakɩyaɣ kɩbaŋga tʋmɩyɛ taa yɔ, nɖɩ-ɩ lɛ Audrey Kathleen Ruston. Pɩlaba size sakɩyɛ yawa-ɩ yem kɛlɛʋ size Audrey Kathleen Ruston Iglisi ɛjaɖɛ tɛtʋ taa lakɩyaɣ kɩbaŋga laɖʋ tʋ. Pɩcɔ nɛ ɛpɩsɩɣ lakɩyaɣ laɖʋ lɛ, ɛcalɩna pazɩnaʋ payɛ. Ɛpaa pɩtatɩɩfɛyɩ naʋ kpeɖem. Ɖoɖoo ɛnɛ, ɛwɛna pɑyɛ lɛɣtʋ ndɩ ndɩ.
       
[[File:Audrey Hepburn and Gregory Peck on Vespa in Roman Holiday trailer.jpg|thumb|Audrey Hepburn and Gregory Peck on Vespa in Roman Holiday trailer]]
 
Ɛpaaza lakɩyaɣ kɩbaŋga labʋ (actrice) tʋmɩyɛ kɛ pɩnaɣ 1940 n̄ɩŋga taa kɛ mbɩ yɔ. Ɛcalɩ pazɩnaʋ Gigi hɔɔla kɛ pɩnaɣ 1951 n̄ɩŋga taa kɛ lone yaa egeetiye nɖɩ payaɣ-ɖɩ size Broadway yɔ ɖɩ-taa. Hɔɔla ŋga kalabʋ calɩnayɩ tʋlʋʋ sinimaɣ nɔnɔɔ. Pɩlaba ɖoɖoo Audrey Kathleen Ruston paaza sinimaɣ tʋmɩyɛ ɖɔɖɔ kɛlɛ mbʋ yɔ.

Pɩkɔma pɩnaɣ 1953 n̄ɩŋga taa  mbʋ yɔ lɛ, ŋgbɛ nɖɩ payaɣ-ɖɩ nɛ Fransɩ kʋnʋŋ taa size Vacances romaines yɔ, ɖɩcɛlɛyɩ samtʋ yaa hɩɖɛ ɖʋʋ takayaɣ ŋga payaɣ-kɛ size Oscar tɛ lakɩyaɣ laɖʋ kɩlɩm takayaɣ yɔ. Takayaɣ ŋga payaɣna Fransɩ kʋnʋŋ taa kɛlɛʋ size "Oscar de la meilleure actrice" yɔ. ɖoɖoo ɛnɛ, ɛpɩsa kɩlɩm Hollywood tɛ tɩɩŋga yaa n̄alɩmɩyɛ kɛ pɩnaɣ 1950 n̄ɩŋga taa nɛ pɩnaɣ 1960 n̄ɩŋga taa ɖɔɖɔ.
Ɖoɖoo Audrey Kathleen Ruston lakɩyaɣ kɩbaŋga laɖʋ ɛnɛ, patasa-ɩ lɩzʋʋ tam naanza kɛ Oscars hɩɖɛ ɖʋɖʋyɛ taa.

[[Category:!Main category]]
[[Category:Ɛyaa sɔsaa]]
[[Category:Halaa sɔsaa]]
