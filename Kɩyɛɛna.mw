Kajalaɣ tɔɔnaɣ ŋga [[Kabɩyɛ kʊnʊŋ|kabɩyɛ]] tʋ kpakɩɣ hayɩm taa yɔ, ka-kasandʋ payaɣ se kɩyɛɛna. Pʋ-tɔbʋʋ se poɖuu [[ɖomaɣ fenaɣ]] taa, pakʋ mɩsɩ, kɛtɛŋ nɛ hɛ naayɛ paɣzɩ pɩʋ [[hasɩyaɖɛ fenaɣ]] ɖɩtɛnɖɛ. Kajalaɣ tɔɔna ŋ́ga ka-kasandʋ kabɩyɛ tʋ tɔkɩ [[kɩyɛɛna fenaɣ]] taa. Pʋ-yɔɔ ɖɔɖɔ paya fenaɣ ŋ́ga se kɩyɛɛna fenaɣ. 

Kɩyɛɛna kɩyakʋ wiye paa haɖʋ weyi ɛn̄ɩnɩɣ se panɩɩ sanɖaʋ taa ɛ-tɛ. Pʋ-tɔbʋʋ yee pɔsɔba sɔkɔɖɔ nɔɔyʋ tɛ kɩyɛɛna wiye yɔ, pʋwɩlɩɣ se pʋdʋ kɛ haɖʋ siŋŋ. 
Kɩyɛɛna wiye ɖɔɖɔ papaɣ cɩmʋʋ akpema tɛ. Yee akpenu nɔɔyʋ ɛkɛwɛna ɖaŋ nɛ ɛ-ɖaŋ ɛnʋ ekpezina-ɩ kɔyɔ, kɩyɛɛna wiye ɛ-ɖaŋ ɛnʋ ɛɖʋʋ cɩmʋʋ ɛ-[[akpendu|akpenu]] ɛnʋ ɛ-tɛ nɛ ɛkpaɣ-ɩ halʋ puwiye.

[[Category:!Main category]]
[[Category:Kabɩyɛ sɔnzɩ]]
[[Category:Kabɩyɛ ɛsakuliye]]
