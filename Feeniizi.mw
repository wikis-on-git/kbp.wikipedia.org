Feeniizi kɛna [[Itaalii]] ɛjaɖɛ taa tɛtʊ natʊyʊ nɛ tɩwɛ kidiililn nakʊyʊ cɔlɔ kpam. Tɛtʊ tʊnɛ tɩ-taa nɛ tɛtʊ cikpetʊ ndʊ lɩm cɔ-tʊ nɛ pɩta yɔ sakɩyɛ. Tɛtʊ ndʊ tɩtala ɛzɩ 118 yɔ. 

Kpaɣna pɩnaɣ 2015 taa weyi ɛkɛ Feeniizi maalika ñʊʊtʊ yɔ, ɛnʊʊ lɛ Luigi Brugnaro.

Pɩnaɣ 2012 taa paakala kɩgalʊ lɛ, ɛyaa mba panaa yɔ patalɩʊ ɛyaa ɛzɩ 269 810 yɔ nɛ tɛtʊ ndʊ tɩèwalanzɩ taa maɣna ɛzɩ ɛkɩtaarɩnaa 41 594 yaa kilomɛtanaa 415,94 km2. 

Ɛyaa panɛ pa-taa lɛ, 176 000 wɛ kitiiliŋ cɔlɔ nɛ 31 000 lɛɛba lɛ pɛwɛ tɛtʊ hʊ taa. Tɛtʊ sɔsɔtʊ tʊnɛ, yee pɛkpɛnda-tʊ nɛ ndʊ payaɣ se Paadʊ yɔ kɔyɔ, ɛyaa talɩʊ ɛzɩ 1 600 000 yɔ. 

Tɛtʊ tʊnɛ tɩ-yɔɔ kandɩyʊ yaa tɩ-tɛ ɛyʊ kiɖeɖeu payaɣ se Makusi kiɖeɖeu nɛ paa [[ɖomaɣ fenaɣ]] kɩyakʊ nɛɛlɛ nɛ kagbaanzɩ lɛ, pɔtɔkɩ ɛ-kasandʊ.
