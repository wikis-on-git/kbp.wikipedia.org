{{Ɛyaa sɔsaa
|Ɛ-hɩɖɛ        = Pɔɔlɩ
|image         =  PaulusTarsus_LKANRW.jpg
|px            = 190
|text          =
|Ɛ-ɛjaɖɛ       = [[Tuurkii (Turquie)|Tuurkii]]
|Ɛ-tʋmɩyɛ      = Abalʋ kiɖeɖeu katoliiki
|Ɛ-ɖɩlʋlɩyɛ    = Tarsus, Cilicia, [[Tuurkii (Turquie)|Tuurkii]]
|E-efemiye kɩlʋlɩyɛ    =  pɩnaɣ 5
|Ɛ-ɖɩsɩbɩyɛ            = [[Room (Rome)|Room]], [[Itaalii (Italie)|Itaalii]]
|E-efemiye kɩsɩbɩyɛ    = pɩnaɣ 64/67
|E-nesi ñɩɣʋ           = 
}}[[File:File&quot;-Saint Paul Writing His Epistles&quot; by Valentin de Boulogne.jpg|thumb|File&quot;-Saint Paul Writing His Epistles&quot; by Valentin de Boulogne]]
Pɔɔlɩ kɛ Tarɩsɩ tɛtʊ taa tʊ. Pamaɣ ɛ-hɩɖɛ nɛ [[Yuudaayism|Yuuda]] n̄ɩma kʊnʊŋ taa se Sooli, ɛlɛ, pakalɩɣ se Sahulɩ. Krɩstʊ n̄ɩma n̄ayaɣ-ɩ se Pɔɔlɩ kiɖeɖeu. Paa pɩɩla ɛzɩma yɔ Tarɩsɩ tɛtʊ taa palʊlɩ Pɔɔlɩ, [[Turki]] ɛjaɖɛ taa. Ɛsɩba pɩnaɣ nɩɩnʊwa nɛ hiu nɛ naanaza nɛ pɩnaɣ nɩɩnʊwa nɛ hiu nɛ lutozo pɛ-hɛkʊ taa (64-68). [[Roma (Rome)|Room]] tɛtʊ taa ɛsɩba. Ɛ-tʊmɩyɛ maɣmaɣ nɖɩ ɛlaba yɔ ɖɩ-yɔɔ lɛ, Krɩstʊ n̄ɩma Ɛsɔ sɛtʊ ŋgbɛyɛ kpaɣ-ɩ se ɛkɛ-wɛ pʊyʊ siŋŋ ɖɔɖɔ ɛzɩ pɔ-cɔzɔnaa sɔsaa lɛlaa yɔ pe-lidaʊ wɛnaʊ nʊmɔʊ taa. Ɛnʊ kɛŋna sɩyɩnaa layaa ajɛya tɛ Apositolo. Ɛcɔ Roma tɛtʊ kpeekpe taa ɛtakazɩ ɖoli. Ɛnʊ kɩlɩna takayɩsɩ maʊ nɛ ɛkɛdɩ ɖa-Kɩpaɣlʊ Yeesuu Krɩstʊ yɔɔ tɔm sakɩyɛ. Ɛsɔ kulaa nɛ ɛwɩlɩ-ɩ nɛ ɛlɩzɩ tʊm ndʊ ɖa-Kɩpaɣlʊ Yeesuu Krɩstʊ kɔyɔɔdaa yɔ tɩ-tɔbɩŋ payɩ.

Toovenum lɛ, Pɔɔlɩ taafɛyɩ [[Yeesu Nazarɛɛtɩ tʋ|Yeesuu Krɩstʊ]] tɛ Apostolo waa hiu nɛ naa pa-taa. Paa mbʊ yɔ, ɛyɔɔdɩ ɛ-takayɩsɩ nasɩyɛ taa se ɛkɛ ɖa-Kɩpaɣlʊ Yeesuu Krɩstʊ tɛ Apostolo yaa ɛ-tʊmlaɖʊ. Tɔmpiye «Apostolo» lɩnɩ [[Krɛsɩ kɩbɩnʊʊ kʊnʊŋ]] taa. Kʊnʊŋ ŋgʊ kɩ-taa lɛ ɖɩ-tɔbʊʊ kɛlɛ se «weyi petiyaa yɔ». Pɩpɩzɩɣ pɩkɛ se [[Jeruzalɛm |Yerusaalɛm]] ŋgbɛyɛ Wiyaʊ sɔsɔ tiyina pʊdʊ. Wiyaʊ ɛnʊ pakpaɣa se ɛwɛ siɣsiɣ. Ɛ-hɩɖɛ lɛ Yakubu. Krɩstʊ n̄ɩma ŋgbɛyɛ tɔŋ se pʊmʊna siŋŋ se pakpaɣ Pɔɔlɩ se ɛkɛ ɖa-Kɩpaɣlʊ Yeesuu Krɩstʊ tɛ Apostolo. Toovenum lɛ, ɖa-Kɩpaɣlʊ Yeesuu Krɩstʊ maɣmaɣ yɔɔdɩna Pɔɔlɩ [[Tamasɩ]] nʊmɔʊ taa. Ɖa-Kɩpaɣlʊ Yeesuu Krɩstʊ fema nɛ pɩla kɩyakɩŋ naanaza lɛ ɛya Pɔɔlɩ nɛ ɛsɔdaa kiŋ nɛ etiyi-i sɩyɩnaa layaa ajɛya taa se ewolo nɛ esusi ɛ-Tɔm kɩbandʊ ajɛya ana a-taa n̄ɩma. Ŋgʊ Pɔɔlɩ n̄owokaɣ Daamasɩ ɛjaɖɛ taa se ɛkʊyɩ mba pesewa nɛ pɛmɛlɩ ɛjaɖɛ nɖɩ ɖɩ-taa yɔ. Toovenum lɛ, Pɔɔlɩ ɛnʊ ɛkʊyaɣa mba patɩŋaɣ Krɩstʊ nʊmɔʊ yɔ pɔ-yɔɔ siŋŋ. Ɛkʊ pa-taa ɛyaa sakɩyɛ. Ɛwɩlaɣ n̄aŋ pɩdɩɩfɛyɩ mba patɩŋaɣ Krɩstʊ nʊmɔʊ taa yɔ, kɔzɩ kɔzɩ Krɩstʊ ɛnʊ ɛ-tɛ Apostolo waa.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Ɛsɔ sɛʋ aŋgba yɔɔ cɔnɩyaa]]
[[Category:Krɩstiyaniism]]
