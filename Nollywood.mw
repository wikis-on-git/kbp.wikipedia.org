Nollywood, Payaɣ se Nollywood lɛ kɛlɛm kɛlɛm yaa mbʊ ɖɩyaɣ filim waa tʊmɩyɛ kɛ Naajeeriya ɛjaɖɛ taa. Kpaɣ ɖooo pɩnaɣ [[2009]] Naajeeriya pɩsa ɛjaɖɛ naalɛ ñɩnɖɛ ndɩ ɖɩpɩzɩ kɛlɛm kɛlɛm waa labɩtʊ tʊmɩyɛ siŋ yɔ kedeŋa kpeekpe taa pɩlɩna filim waa mba kɩlakɩ pɩnaɣ taa yɔ pɔyɔɔ. Ɛndɩ ɛjaɖɛ wayi (Bollywood) kɛlɛ ɖɩtɔsɔɔ Etaazuunii ñɩmba yɔɔ ɖɔɖɔ (hollywood) lɛ, Naajeeriya lɩzɩɣ paa pɩnaɣ ŋga lɛ filim waa kiciɣdiŋ kudoku naalɛ, nɛ pe-liidiye tɛcɛzɩ euro waa miiliiyɔɔ waa nɛɛlɛ. Samaɣ ŋga paɩzɩɣpakalɩ-kɛ pi-ɖeɖe alɩwaatʊ ndʊ yɔ talɩ ɛyaa miiliyɔɔ waa 150 cɔnaʊʊ hɔɔlʊʊ taa Naajeeriya ɛjaɖɛ taa. 

Nollywood lɩ Laagɔɔsɩ haba yɔɔ pɩtɩŋna haba yɔɔ pɛdɩyaa kpaɣ pɩnzɩ 1980 tɛmtʊ alɩwaatʊ taa. Pʊwɛɛ ɛzɩ VHS takayasɩ kɩtɩlɩsɩ pɛdɩyaa kaapaɣzɩna kpaɣʊʊ ɛyaa mba kɛlɛm kɛlɛm kɛ raadiyoo tatasɩ mancaɣ yem waa yɔɔ se pɩsa nɛ pana tʊkaɣ pa-tʊmɩyɛ nɛ lalaa ñɩna yɔɔ.

Pɩkɔma pɩnaɣ 2009, paaa fenaɣ ŋga ka-taa palɩzɩɣ filim waa pɩtalɩ 200 kɩfama yeke, piyebina nɛ Naajeeriya pɩsɩ ɛjaɖɛ naalɛ ñɩnɖɖe kedeŋa kpeekpe taa pɩcɛlɩna sinimaɣ waa tʊmɩyɛ hɔɔlʊʊ taa pɩ-nɛ filim waa. Naajeeriya fɛyɩna sinimaɣ waa kuduyiŋ pʊɖɔɔ mbʊ lɛ palakɩ kɛlɛm kɛlɛm waa nɛ pɛpɛdɩɣ. Pɩcaɣ kaɖɛ piŋ se patɩlɩ DVD waa mba pɛpɛdɩɣ siŋ yɔ pɩnaɣ taa pɛ-ɛjaɖɛ taa peeɖe pɩlɩna ɛwadɩyɛ yɔɔ mɩlɩm, pɩkɛ laɣsɩ nzɩ sɩtɔyɩ sakɩyɛ ajɛyɛ taa yɔ pɩkɛ ɖɔɖɔ mɩlɩm nɛ mulum laɣsɩ. 

Filim waa mba palaba-wɛ nɛ Afrika kʊnʊmɩŋ ndɩ ndɩ taa (mba palaba-wɛ nɛ yʊrʊba kʊnʊŋ taa yɔ ñakpaɣ kɩmaŋ mbilim, ɛnglɩsɩ kʊnʊŋ taa ñakpaɣ nabutozo hɔɔlʊʊ, loɖo tɛ hawʊsa kʊnʊŋ).
[[Category:Kabɩyɛ takayɩhatʋ]]	
[[Category:Filimi waa]]	
[[Category:Afrɩka]]	
[[Category:Naajeeriya]]
