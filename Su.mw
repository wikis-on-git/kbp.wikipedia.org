[[File:Helmeted guinea fowl.jpg|thumb|Helmeted guinea fowl|Su]]

Su wɛna keŋ nɛ nangbanzɩ naalɛ. Su wɛ sʊmasɩ tiiye taa nɛ ɛkʊyʊ ɛsɔtaa. [[Afrɩka tɛtʋ wandamm (Continent africain)|Afrika]] taa ɛlɩnaa. Suŋ hʊndʊ wɛ ntɩ ntɩ. Nɩɩyɛ kɛ [[Kɩkpɛɛdɩm|kɩkpɛdɩŋ]], lɛɛŋ kɛ [[Tɔlɩm kʊhʊlʊmɩŋ|kʊhʊlʊmɩŋ]]. Nɩɩyɛ ɖɔɖɔ wɛ takɩŋ takɩŋ yaa mɛɖʊ mɛɖʊ. Su ñʊʊtaa hʊndʊ wɛ kpɛmlɛɛɛ. Su tɔkɩ tɩŋ pe, ñɩtʊ nɛ tɩ-pe, ataanikasɩ, ŋgbam, kayɩmasɩ nɛ ajaɣkoŋgonaa. Ɖɩɣa sʊŋ wɛɛ nɛ awayɩ ñɩŋ ɖɔɖɔ wɛ. Papɩzɩɣ pakpaɣ ɛ-hʊndʊ nɛ pasandɩna pʊyʊ mbʊ pʊyɔɔ yɔ tɩkɛ acana pʊyʊ. Su ɖʊʊ hala kʊɖʊʊ nɛ ɛpabɩ a-yɔɔ nɛ sʊʊsɩ kɔɔvnɛ sɩlɩɩ fenaɣ kʊɖʊmaɣ wayɩ. Su nandʊ wɛ ɖeu kamaɣ fɛyɩ.

[[File:Guinea fowl J6.jpg|thumb|Su]]

Kacalaɣ su weyi pɛlɛɣ-ɩ ɖɔʊ yɔ, ɛɛmala ɖɩɣa camɩyɛ, ɛlɛ ɛɛsɔʊ tɩŋ kpaʊ yɔɔ. Su sɔɔla tɩŋ yɔɔ sʊʊ nɛ ɛtɔsɔɔlɩ ɖɔɖɔ se pakpaɣ-ɩ yem yem. Afrika taa kɛ [[Krɛsɩ|Kresi]] ñɩma ne [[Room]] mba pakpaɣna-ɩ nɛ powona-ɩ padɛ. Powona-ɩ nɛ papazɩ-ɩ pa-sɩɩna laʊ. Papaza-ɩ ɖɔʊ mbʊ lɛ paya-ɩ se “[[Ɛndɩ]] Kelimiye”. Alɩwaatʊ ndʊ papaaza-ɩ laʊ lɛ, pɛlɛɛzɩ nɛ papɩsɩna se “Pharaon Kelimiye”. Pʊwayɩ keŋŋŋ lɛ [[Pɔritigaalɩ|Poritɩgaalɩ]] kpɩyʊ sayʊ sɔsɔ nɔɔyʊ kpaɣ-ɩ Afrika taa nɛ ewonayɩ ɛ-tɛ nɛ ɛtʊ-ɩ hɩɖɛ se “su”. Pinzɩ mɩnɩŋ XV taa kɛ papazɩ ɖɔʊ suŋ Fransɩɩ ɛjaɖɛ taa sɩŋŋŋ. Pɩnaɣ 2010 taa kɛ pana se kedeŋa kpeekpe taa lɛ, Fransɩɩ kɩlɩʊ na suŋ ɖɔʊ.

[[File:Guinea fowl keet 1.jpg|thumb|Su pɩɣa]]

[[Category:!Main category]]
[[Category:Sumasɩ]]
