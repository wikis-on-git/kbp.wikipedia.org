Mbʊ payaɣ se etɛŋ yɔ, pɩkɛ kpɛlɩ kpɛlɛklʊʊ tɛ wonuu nakʊyʊ. Kɩ-pɩyʊ n̄ɩɩɩ mayaɣ kɛlɛ 50. Ki-kumoɖo yaa kɩ-mayaɣ ŋga pasɩŋna-kʊ yɔɔ lɛ Sn. Payaɣ kɩ-mayaɣ (Sn) ŋga pasɩŋna-kʊ mbʊ yɔ nɛ laatɛɛ kʊnʊŋ taa stannum. Payaɣ ñɩɣlɩm ñɩɣtʊ natʊyʊ se krɩstalozɛɛnɩ waa. Etɛŋ kɛ ñɩɣlɩm ñɩɣtʊ ndʊ tɩ-taa natʊyʊ. Etɛŋ kɛ ɖɔɖɔ ñɩɣlɩm ñɩɣtʊ ndʊ tɩ-taa fɛyɩ ñɩm sakɩyɛ yɔ. Etɛŋ yuŋ wɛ ndɩ ndɩ. Nakʊyʊ yuŋ kɛ 120, nakʊyʊ yuŋ ñɛkɛ 118 nɛ nakʊyʊ ɖɔɖɔ yuŋ ñɛkɛ 116. 
Payaɣ ñɩɣlɩm tɛtʊ natʊyʊ se kasiteriti (cassitérite). Ñɩɣlɩm tɛtʊ ndʊʊ ponuutuu nɛ palakɩ etɛŋ. Etɛŋ ŋgʊ kɩwɛ ɛzɩ mbʊ payaɣ se okɩsiidi (oxyde) SnO2 yɔ. Ɖooo caanaʊ pasɩma etɛŋ. Ŋgʊʊ polukaɣna ñɩɣtʊ ndʊ tɩɩmʊʊ kalɩkɔdaɣ yɔ. Etɛŋ ɖɔɖɔ palakaɣna ñɩɣlɩm ñɩɣyʊʊ ŋgʊ payaɣ se pɩrɔɔzɩ yɔ. Halɩ nɛ sɔnɔ etɛŋ pɔɖɔɔna labɩnaʊ pɩrɔɔzɩ ñɩɣyʊʊ. Pesidiɣ etɛŋ nɛ ñɩɣlɩm ñɩɣtʊ lɛɛtʊ ɖɔɖɔ nɛ palakɩna tʊmɩyɛ.

[[Category:!Main category]]
[[Category:Siimi taŋgayɩ ñɩɩɩ waa]]
