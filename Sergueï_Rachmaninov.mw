Sergueï Vassilievitch Rachmaninov kɛna weyi eluki wendu yaa ɛmaɣ-tʊ yɔ, ɛsɔɔla piyano<ref>[[Jean-Pierre Thiollet]], ''88 notes pour piano solo'', "Solo nec plus ultra", Neva Editions, 2015, p.50. ISBN 978 2 3505 5192 0.</ref> mabʊ ɖɔɖɔ kamaɣ fɛyɩ nɛ ɛkɛ ɖɔɖɔ soo maɖa ɖɩcaɣyɛ taa lɛ, ɛkɛ sɔsɔ nɔɔyʊ. Eluba yaa ɛma wendu ndʊ yɔ tɩkɛna ñʊʊda maɣzɩm takayaɣ kɩkalaɣ ɖɔɖɔ nɛ wendu ndʊ tɩ-taa tɔm pee lɩna ɛwɩlɩya Frédéric Chopin, Tchaïkovski nɛ Rimski-Korsakov pɔ-cɔlɔ. Sergueï Vassilievitch Rachmaninov caa kɛ payaɣ se Arkadievitch Rachmaninov (1841–1916), nɛ ɛkɛ sɔɔja sɔsɔ Rusi ɛjaɖɛ taa. 

Eɖoo kɔyɔ Lyubov (Lioubov) Petrovna Butakova (1853–1929), nɛ sɔɔja sɔsɔ, Seneral nɔɔyʊ lʊɩna-ɩ. Palʊla Sergueï Rachmaninov kɛ ɖomaɣ fenaɣ kɩyakʊ kacalaɣ ŋgʊ wiye pɩnaɣ 1873 kɛ Rusi ɛjaɖɛ taa nɛ ɛsɩ lakɩŋ fenaɣ 28 wiye pɩnaɣ 1943 Kalifɔrnii, Etazunii taa ɛɛwɛna pɩnzɩ 69. Pɩnzɩ naanza taa kɛ  Anna Ornazkaïa kpaɣ ɛ-tɩ pilim nɛ ɛpaɣzɩ piyano mabʊ wɩlʊ Sergueï Rachmaninov. Pɩɩwɛɛ se powona Sergueï Rachmaninov nɛ ɛ-ɖalʊ sɔsɔ  Vladmir kɛ mba paɖaŋgʊ wiyau yɔɔ yɔ ɛlɛ liidiya fɛyɩ. 

Ɛzɩma ɖama nɩnaʊ taawɛɛ ɛñɩma cɔlɔ lɛ, Vassili nɛ Lioubov Rachmaninov pacɩɩ ɖama. Piyebina nɛ piya wɛɛ po-ɖoo nɛ pe-neze Sofia Boutakova (1823-1904), weyi pɛɖɛyʊ-ɩ se babouchka yɔ pɔ-cɔlɔ. Mbʊ yebina nɛ pe-neze ɛnʊ ewokina ɛzɛyɩ Sergueï Rachmaninov kɛ Cathédrale Sainte-Sophie de Novgorod ɖenɖe ɛsɔ wendu teya teu nɛ wendu teu sʊʊ e-ciyam camɩyɛ siŋŋŋ yɔ. 

Eluba wendu ndʊ yɔ tɩɖɔɔ kamaɣ fɛyɩ. Ɛwɛ Etazunii tɛtʊ taa lɛ kedeŋga kpeekpe you naalɛ ñɩŋgʊ paɣza nɛ pɩwɛ-ɩ kaɖɛ se ɛpɩsɩ Erɔpʊ taa kɛ ɛpɛlɔ Tatiana cɔlɔ,weyi ɛwɛ Fransɩ ɛjaɖɛ taa yɔ. Piyebina nɛ pɩnaɣ 1941 ɛlu ɛ-tɛ kpaagbaa wendu nɛ ɛyaa-tʊ se les Danses symphoniques yaa wengalasɩ payɛ. Wendu tʊnɛ tɩ-taa lɛ ɛyɔɔda ɛyʊ wezu caɣʊ tɔm: tanadɛɛ, wɩsɩ taa nɛ ɖanɣ. Pɩla mbʊ lɛ, ɛtɛzɩ yabʊ ɖaɣ kɛ Etazunii peeɖe nɛ ɛwɛɛna peeɖe ɛjaɖɛ takayaɣ.Pɩnzɩ 1042 nɛ 1943 taa kɛ pɩcɛɣɖɛ kʊdɔŋ kpa e-hiliu nɛ lakɩŋ fenaɣ 28 wiye pɩnaɣ 1943 lɛ, etisi fezu, ɛɛwɛna pɩnzɩ 69.
