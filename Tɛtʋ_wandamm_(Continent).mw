[[File:LocationAfrica.png|thumb|Afrɩka tɛtʋ wandamm]]
Tɛtʋ wandamm wandamm ndʋ tɩ-yɔɔ ajɛya sakɩyɛ wɛɛ yɔ, tɩkpɛnda loɖo (6) kedeŋa kpeekpe yɔɔ cɩna.

Tɛtʋ wandamm waa ḿba, mbaa yɔ:
[[File:LocationEurope.png|thumb|Eerɔpʋ tɛtʋ wandamm]]

# [[Afrɩka tɛtʊ tɔm|Afrɩka]] tɛtʋ wandamm
# [[Eerɔpʋ tɛtʋ tɔm|Eerɔpʋ]] tɛtʋ wandamm
# [[Amerika nɛ hayi tɛtʋ tɔm|Amerika nɛ hayi]] nɛ [[Amerika nɛ hadɛ tɛtʋ tɔm|Amerika nɛ hadɛ]] tɛtʋ wandamm
# [[Aazii tɛtʊ tɔm|Aazii]] tɛtʋ wandamm
# [[Osiyanii tɛtʊ tɔm|Osiyanii]] tɛtʋ wandamm
# [[Antarɩkɩtiki tɛtʊ tɔm|Antarɩkɩtiki]] tɛtʋ wandamm

[[File:LocationNorthAmerica.png|thumb|Amerika nɛ hayi tɛtʋ wandamm]]
[[File:LocationSouthAmerica.png|thumb|Amerika nɛ hadɛ tɛtʋ wandamm]]
[[File:LocationAsia.png|thumb|Aazii tɛtʋ wandamm]]
[[File:LocationOceania.png|thumb|Osiyanii tɛtʋ wandamm]]
[[File:LocationAntarctica.png|thumb|Antarɩkɩtiki tɛtʋ wandamm]]

Ajɛya nɩɩnʋwa nɛ kagbaanzɩ (55) wɛna [[Afrɩka tɛtʊ tɔm|Afrɩka]] tɛtʋ wandamm taa. Ajɛya nɛɛlɛ nɛ lutozo (28) ñɛwɛna [[Eerɔpʋ tɛtʋ tɔm|Eerɔpʋ]] tɛtʋ wandamm taa. Ajɛya hiŋ naanza nɛ kagbaanzɩ (45) wɛna [[Amerika nɛ hayi|Amerika nɛ hayi]] kiŋ nɛ piyele ajɛya hiu nɛ naanza (14) ñɛwɛɛ [[Amerika nɛ hadɛ|Amerika nɛ hadɛ]] kiŋ. Pʋ-tɔbʋʋ se ajɛya nɩɩnʋwa nɛ nakʋ (59) wɛna [[Amerika tɛtʋ tɔm|Amerika]] tɛtʋ wandamm taa. Piyele ajɛya hiŋ naanza nɛ loɖo (46) ñɛwɛɛ [[Aazii tɛtʊ tɔm|Aazii]] tɛtʋ wandamm taa. [[Osiyanii tɛtʊ tɔm|Osiyanii]] tɛtʋ wandamm taa lɛ, ajɛya nakʋ ñɛwɛna. [[Antarɩkɩtiki tɛtʊ tɔm|Antarɩkɩtiki]] tɛtʋ wandamm taa ajɛya kɔzaa. Ajɛya naanza (4) ɖeke wɛna tɛtʋ wandamm ńdʋ tɩ-taa.

Kedeŋa kpeekpe tɛtʋ wandamm waa tɩŋa payɩ taa lɛ, [[Amerika tɛtʋ tɔm|Amerika]] tɛtʋ wandamm taa ajɛya kɩlɩ ɖɔʋ. Kɩ-wayɩ lɛ, [[Afrɩka tɛtʊ tɔm|Afrɩka]] tɛtʋ wandamm tɩŋ ajɛya ɖɔʋ nʋmɔʋ taa. Lɛɛlɛyɔ, ɖɩcɔna nɛ ɖɩna se tɛtʋ wandamm ndʋ kɩlɩ walanzɩ hɔɔlʋʋ taa.

[[Afrɩka tɛtʊ tɔm|Afrɩka]] tɛtʋ wandamm walanzɩ kɛ 30 415 873 km2. [[Amerika tɛtʋ tɔm|Amerika]] tɛtʋ wandamm walanzɩ ñɛkɛ miiliyɔɔ waa hiŋ naanza nɛ naalɛ (42) km2 nɛ pɩɖɛɛ pʋ-yɔɔ. [[Eerɔpʋ tɛtʋ tɔm|Eerɔpʋ]] tɛtʋ wandamm walanzɩ ñɛkɛ 10 392 855 km2. Piyele [[Aazii tɛtʊ tɔm|Aazii]] tɛtʋ wandamm walanzɩ ñɛkɛ 43 810 582 km2. [[Antarɩkɩtiki tɛtʊ tɔm|Antarɩkɩtiki]] tɛtʋ wandamm walanzɩ kɛ miiliyɔɔ waa hiu nɛ naanza (14) km2 nɛ pɩɖɛɛ pʋ-yɔɔ. [[Osiyanii tɛtʊ tɔm|Osiyanii]] tɛtʋ wandamm walanzɩ ñɛkɛ 8 525 989 km2. Yee mbʋ, ɖɩnaɣ se kedeŋa kpeekpe tɛtʋ wandamm waa loɖo mba pa-taa lɛ, [[Aazii tɛtʊ tɔm|Aazii]] tɛtʋ wandamm kɩlɩna walʋʋ. Lɛɛlɛyɔ, ɖɩcɔŋna nɛ ɖɩna se tɛtʋ wandamm waa mba pa-taa lɛ, ndʋ tɩ-taa ɛyaa kɩlɩ ɖɔʋ.

Pɩnaɣ 2016 taa lɛ, ɛyaa 1,2 miiliyaa waa kɛwɛna [[Afrɩka tɛtʊ tɔm|Afrɩka]] tɛtʋ wandamm taa. Pɩnaɣ ŋ́ga ka-taa lɛ, ɛyaa 324 miiliyɔɔ waa ñɛwɛ [[Amerika tɛtʋ tɔm|Amerika]] tɛtʋ wandamm taa nɛ ɛyaa 4.436 piiliyɔɔ (billion) waa ñɛwɛɛ [[Aazii tɛtʊ tɔm|Aazii]] tɛtʋ wandamm taa. Pɩnaɣ kanɛ ka-taa ɛyaa 739 081 202 pɛtɛma naʋ [[Eerɔpʋ tɛtʋ tɔm|Eerɔpʋ]] tɛtʋ wandamm taa piyele nɛ pana ɛyaa 40 467 040 kɛ [[Osiyanii tɛtʊ tɔm|Osiyanii]] tɛtʋ wandamm taa. [[Antarɩkɩtiki tɛtʊ tɔm|Antarɩkɩtiki]] tɛtʋ wandamm taa lɛ, patapɩzɩda patɩlɩ ɛyaa ñʋʋ.

[[Category:!Main category]]
[[Category:Kedeŋa tʋʋzʋʋ lɛɣtʋ]]
