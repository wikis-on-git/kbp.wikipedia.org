[[File:Bahaullah from miller.jpg|thumb|Bahaullah]]

Palʊlɩ ɛyʊ weyi payaɣ se Mīrzā Ḥusayn-ʿAlī Nūrī  yɔ [[kamɩŋ fenaɣ]] kɩyakʊ hiu nɛ naalɛ n̄ɩŋgʊ wiye, pɩnaɣ 1817 n̄ɩŋga taa. Palʊla-ɩ [[Iranɩ (Iran)|Iranɩ]] ɛjaɖɛ taa, Teheeraanɩ tɛtʊ taa. Ɛsɩba [[agoza fenaɣ]] kɩyakʊ nɩɩlɛ nɛ nakʊ n̄ɩŋgʊ wiye, pɩnaɣ 1892 n̄ɩŋga taa. Ɛsɩba [[Izrɛɛlɩ (Israël)|Izrɛɛlɩ]] ɛjaɖɛ taa, Aakrɩ tɛtʊ taa. Mīrzā Ḥusayn-ʿAlī Nūrī  kɛ Ɛsɔ lɔɔyaɣ tʊ nɔɔyʊ. Pakʊma-ɩ hɩɖɛ ɛ-tɛ Iiraanɩ ɛjaɖɛ taa se Bahāʾ-Allāh. Hɩɖɛ nɖɩ ɖɩ-tɔbʊʊ lɛ se Ɛsɔ Ɖoŋ yaa Ɛsɔ n̄alɩmɩyɛ.

[[File:Bahaullah Verbannungsweg.png|thumb|L'exil de Bahaullah]]

Bahāʾ-Allāh tɔŋ se ɛnʊʊ lɛ, Ɛsɔ lɔɔyaɣ tʊ kpaagbaa n̄ɩnʊ weyi Ɛsɔ tiyi kedeŋa yɔɔ yɔ. Ɛɔŋ se Ɛsɔ lɔɔyasɩ tɩnaa sʊsaa panɛ : Krishna nɛ [[Abrɩham|Abrɩham]] nɛ Moïse, Bouddha nɛ Zoroastre nɛ [[Yeesu Nazarɛɛtɩ tʋ|Yeesu]] nɛ Muḥammad pa-wayɩ lɛ, ɛnʊ wɛna. Se ɛnʊʊ lɛ Ɛsɔ wɛtʊ yeli kedeŋa yɔɔ. Ɛyɔɔdɩ se kedeŋa kpeekpe ɛyaa kaɣ kpɛndʊʊ nɛ pɛkɛ ɛyaa kʊɖʊmaa. Se pakaɣ kpɛndʊʊ nɛ pala sɔnzɩ kʊɖʊmasɩ. Ɛyɔɔdɩ ɖɔɖɔ se ɛ-tɔm ɖooo lɔŋdaa Ɛsɔ sɛtʊ aŋgba kpeekpe kosusaa. Se ɛ-tɔm posusaɣ ɖooo lɔŋ se ɛkaɣ kɔm kɛdɛzaɣ alɩwaatʊ taa nɛ eyele nɛ siɣsiɣ tɔm wɛɛ kedeŋa yɔɔ nɛ ɛyaa tɩŋa wɛɛ laŋhʊlʊmɩyɛ nɛ laŋhɛzɩyɛ pa-taa yem fɛɛɛ. 

Ɛɛkɛ weyi payaɣ se Bāb yɔ ɛ-wayɩ tɩŋɩyʊ pɩnaɣ 1819 nɛ puwolo pɩsɩɩna pɩnaɣ 1850 n̄ɩŋga taa. Bāb n̄ɔtɔŋaɣ se ɛkɛ weyi ɛkʊyʊʊ ɛsɔdaa yɔ. Patasaɣ-ɩ yaʊ ɖɔɖɔ se ''Imam Caché'' yaa Al-Mahdī, pʊ-tɔbʊʊ se weyi  pʊwɩla-ɩ nʊmɔʊ kɩbaŋʊ siŋŋ yɔ. Se ɛ-tɔm Ɛsɔ sɛtʊ ŋgbɛyɛ nɖɩ payaɣ se Izilaam yɔ, ɖisusaɣ. Se ɛnʊʊ [[Iizilaam|Malɩŋ]] kaɖaŋaa se ɛkɔɔ nɛ pʊcɔ ''Tɔm Hʊʊ Kpaagbaa Evemiye'' talɩ

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Ɛsɔ sɛʋ aŋgba yɔɔ cɔnɩyaa]]
[[Category:Ɛsɔ sɛʋ]]
