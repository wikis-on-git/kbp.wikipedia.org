Prukisɛɛlɩ kɛna Pɛlɩziki ɛjaɖɛ taa tɛtʊ sʊzɔtʊ nɛ tɩwɛ Prukisɛɛlɩ ɛjaɖɛ hɛkʊ taa ɖeyi ɖeyi. Ɛjaɖɛ nɖɩ ɖɩ-taa maalikanaa ɖɔɔ nɛ sɩtalɩ ɛzɩ maalisi hiu nɛ nakʊ yɔ nɛ sɩ-taa ɛyaa kpɛnda 1 180 000 wayi wayi pɩnzɩ sɩnɛ sɩ-taa.  

Ɖooo pɩnaɣ 1830 lɛ Prukisɛɛlɩ taa ɛyaa kaakpɛnda 98 279 nɛ pohuu pɩsɩɩna pɩnaɣ1900. Pɩ-tɛ pɩnaɣ ŋga ɛyaa kaatalɩ 183 686. Pɩnzɩ nɛɛlɛ wayɩl lɛ papɩsɩ tibu yɔɔ nɛ ɛyaa wɛɛ 154 801 ɛlɛ kpaagbaa mbʊ pɩnaɣ 1930 lɛ ɛyaa talɩ 200 433. Pɩkpaɣʊ nɛ mbʊ yɔ, tɛtʊ ndʊ tɩ-taa ɛyaa tatasɩ ɖɔʊ paa ñɩɩ nɛ peyele papasɩɣ pasʊʊ yɔɔ pɩkɔɔ pɩtalɩ ɛyaa 133 859 kɛ pɩnaɣ 2000. Pɩnaɣ 2015 taa pakalɩ ɛyaa lɛ, pɔɖɔ pazɩ nɛ pɛwɛ 177 849. 

Prukisɛɛlɩ tɛtʊ taa  ɛyaa mba pɛwɛna ajɛya lɛɛna taa yɔ pɔɖɔ pɩdɩɩfɛyɩ: Fransɩ taa pɛkpɛnda ɛyaa 60 751, Maarɔkɩ taa lɛe 38 297, Rumanii ɛjaɖɛ taa lɛ pɛwɛ 33  399, Itaalii taa lɛ 31 361, Ɛsɩpañɩ taa lɛ, 27 466. Pɛwɛ ajɛya ndɩ ndɩ taa ɖɔɖɔ. Prukisɛɛlɩ taa ɛyaa ɖɔʊ wɛna ndɩ kpem nɛ ajɛya lɛɛna taa ɛyaa mbʊpʊyɔɔ yɔ ɛyaa mɩnɩʊ yɔɔ lɛ abalaa kpɛnda 50,77 nɛ halaa ñwɛɛ 49,23. Tɛtʊ tʊnɛ  tɩ-walanzɩ landammm taa maɣna kilomɛtanaa 32,61.  
 
Prukisɛɛlɩ nɛ ajɛya naayɛ taa tɛtʊ sʊzɔtʊ  yaa kominanaa nabɛyɩ kpɛndɩɣ nɔɔ nɛ palakɩ tʊma kʊɖʊma se piɖena-wɛ camɩyɛ nɛ tɩ-taa kɔyɔ: Atlanta nɛWaasintɔnɩ (Etaazuni), Pɛrɩlɛɛ nɛ Pɔɔnɩ (Caama), Pireeziiliya (Pireziili), Kazablanka nɛ Naadɔɔrɩ (Maarɔkɩ), Pekɛ nɛ Maakao (Siini), Maadiriidi (Ɛsɩpañɩ), Alizee (Alizeerii), Kiyɛvɩ (Ikirɛɛnɩ), Kinsasa (Koŋgoo), Mɔsɩkʊʊ (Rusii), Praagɩ (cɛɛkɩ ɛjaɖɛ taa).

[[Category:!Main category]]
[[Category:Tɛtʋ sɔsɔtʋ]]
