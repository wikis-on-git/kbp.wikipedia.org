[[File:Broodhuis Bruxelles.jpg|thumb|Broodhuis Prukisɛɛlɩ]]

Prukisɛɛlɩ kɛna [[Pɛliziki (Belgique)|Pɛlɩziki]] ɛjaɖɛ taa tɛtʊ sʊzɔtʊ nɛ tɩwɛ Prukisɛɛlɩ ɛjaɖɛ hɛkʊ taa ɖeyi ɖeyi. Ɛjaɖɛ nɖɩ ɖɩ-taa maalikanaa ɖɔɔ nɛ sɩtalɩ ɛzɩ maalisi hiu nɛ nakʊ yɔ nɛ sɩ-taa ɛyaa kpɛnda 1.180.000 wayi wayi pɩnzɩ sɩnɛ sɩ-taa.  

[[File:Bruxelles Manneken Pis.jpg|thumb|Manneken Pis, Prukisɛɛlɩ]]

Ɖooo pɩnaɣ 1830 lɛ Prukisɛɛlɩ taa ɛyaa kaakpɛnda 98 279 nɛ pohuu pɩsɩɩna pɩnaɣ 1900. Pɩ-tɛ pɩnaɣ ŋga ɛyaa kaatalɩ 183.686. Pɩnzɩ nɛɛlɛ wayɩl lɛ papɩsɩ tibu yɔɔ nɛ ɛyaa wɛɛ 154.801 ɛlɛ kpaagbaa mbʊ pɩnaɣ 1930 lɛ ɛyaa talɩ 200.433. Pɩkpaɣʊ nɛ mbʊ yɔ, tɛtʊ ndʊ tɩ-taa ɛyaa tatasɩ ɖɔʊ paa ñɩɩ nɛ peyele papasɩɣ pasʊʊ yɔɔ pɩkɔɔ pɩtalɩ ɛyaa 133 859 kɛ pɩnaɣ 2000. Pɩnaɣ 2015 taa pakalɩ ɛyaa lɛ, pɔɖɔ pazɩ nɛ pɛwɛ 177 849. 

[[File:2007 07 16 parlament europejski bruksela 26.JPG|thumb|Parlement Européen, Prukisɛɛlɩ]]

Prukisɛɛlɩ tɛtʊ taa ɛyaa mba pɛwɛna ajɛya lɛɛna taa yɔ pɔɖɔ pɩdɩɩfɛyɩ: [[Fransɩɩ]] taa pɛkpɛnda ɛyaa 60 751, [[Marɔkɩ (Maroc)|Maarɔkɩ]] taa lɛe 38 297, [[Rumaanii (Roumanie)|Rumanii]] ɛjaɖɛ taa lɛ pɛwɛ 33.399, [[Itaalii (Italie)|Itaalii]] taa lɛ 31.361, [[Ɛsipaañɩ (Espagne)|Ɛsɩpaañɩ]] taa lɛ, 27.466. Pɛwɛ ajɛya ndɩ ndɩ taa ɖɔɖɔ. Prukisɛɛlɩ taa ɛyaa ɖɔʊ wɛna ndɩ kpem nɛ ajɛya lɛɛna taa ɛyaa mbʊ pʊyɔɔ yɔ ɛyaa mɩnɩʊ yɔɔ lɛ abalaa kpɛnda 50,77 nɛ halaa ñwɛɛ 49,23. Tɛtʊ tʊnɛ tɩ-walanzɩ landammm taa maɣna kilomɛtanaa 32,61.  
 
Prukisɛɛlɩ nɛ ajɛya naayɛ taa tɛtʊ sʊzɔtʊ yaa kominanaa nabɛyɩ kpɛndɩɣ nɔɔ nɛ palakɩ tʊma kʊɖʊma se piɖena-wɛ camɩyɛ nɛ tɩ-taa kɔyɔ: Atlanta nɛ [[Wasɩŋtɔŋ (Washington)|Wasɩŋtɔŋ]] (Etaazuni), [[Pɛrɩlɛɛ (Berlin)|Pɛrɩlɛɛ]] nɛ Pɔɔnɩ ([[Caama (Allemagne)|Caama]]), Pireeziiliya ([[Biresiili|Pireziili]]), Kazablanka nɛ Naadɔɔrɩ ([[Marɔkɩ (Maroc)|Maarɔkɩ]]), [[Peekɛɛ (Pekin)|Peekɛɛ]] nɛ Maakao ([[Siini]]), [[Maadiriidi (Madrid)|Maadiriidi]] (Ɛsipaañɩ (Espagne)|Ɛsɩpañɩ]]), [[Alizee (Alger)|Alizee]] ([[Alizeerii (Algérie)|Alizeerii]]), Kiyɛvɩ ([[Ukurɛnɩ (Ukraine)|Ukurɛnɩ]]), [[Kinsasa (Kinshasa)|Kinsasa]] (Koŋgoo), [[Mɔsɩkʊʊ (Moscou)|Mɔsɩkʊʊ]] (Rusii), Praagɩ (cɛɛkɩ ɛjaɖɛ taa).

[[Category:!Main category]]
[[Category:Tɛtʋ sɔsɔtʋ]]
