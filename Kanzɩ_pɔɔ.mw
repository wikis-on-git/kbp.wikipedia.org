Kanzɩ kɛ Ɛndɩ nɛ hayi kiŋ lɩm pɔɔ. Ka-ɖalakɩŋ lɩna kɛ-tɛ ɖɩñɔyɛ taa kpaɣ kilomɛta 2500 pɩtalɩ 3000, kɛ-tɛ kɛdɛŋga makʊna kilomɛta 907000 kpɛɛko nɛ kɛ-tɛ handala fɛɛʊ kɛ kʊyʊmʊ nɛ Brahmapoutre ñɩŋgʊ. Kanzɩ lɩm pɔɔ ŋga, ŋga kɛnɛ kiɖeɖeyaɣ kɩlaʊ pɔsɩ lʊbɛ taa Ɛndɩ ɛjaɖɛ taa.

Pʊwayi lɛ, kɛtɛzʊʊ Haridwar, kʊ-kʊ tɛ kʊyʊ taa maɣna mɛta 300 nɛ kɛkpeŋ nɛ ka-tɩŋgʊna Ɛndɩ-Kanzɩtiki kɛdɛŋga taa. Kɛfɛyina kʊkʊyʊmɩŋ pʊɖɔ mbʊ lɛ, kɛwɛna pɔsɩ cɩkpesɩ. Pɔsɩ nzɩ yɔ nɛ sɩ-ɖalakɩŋ, Yamʊna pɔɔ ɖalakɩŋ maɣna kilomɛta waa 1300 nɛ Karnali pɔɔ ɖalakɩŋ maɣna kilomɛta waa 1080 Chapra tɛtʊ taa nɛ Gandak pɔɔ ɖalakɩŋ maɣna kilomɛta waa mɩnɩŋ lʊbɛ Hajipuur tɛtʊ taa nɛ Ramganga pɔɔ ɖalakɩŋ kɔyɔ kilomɛta waa 640 pʊcɔ ndalɩ Allahabad nɛ Sone ɖalakɩŋ kɔyɔ kilomɛta waa 784 Patna tɛtʊ taa, nɛ Koshi ɖalakɩŋ maɣna kilomɛta waa mɩnɩŋ lʊbɛ Bhagalpuur cɔlɔ nɛ Gomtɩ pɔɔ ɖalakɩŋ kɔyɔ kilomɛta waa 675 Varanasi cɔlɔ nɛ Damodar pɔɔ ɑlakɩŋ kɔyɔ kilomɛta waa 541 Kalkuta nɛ haɖɛ kiŋ.
 
Kanzɩ lɩm pɔɔ woki nɛ kɛkpɛndʊʊ lɩm ɛwadɩyɛ nzʊlʊmɩyɛ nɖɩ payaɣ se Bengale yɔ ɖɩta nɛ pɩkpɛndʊʊ pɩpɩsɩ handala fɛʊʊ sɔsɔʊ. Fɛʊʊ ŋgʊ payaɣ se Sundarbans ɖeeɖe kɛnɛ Brahmapoutre pe-siduu ɖama taa yɔ. Ɛndɩ pɩlɩŋga nakayɩ handala fɛʊʊ ŋgʊ kɩ-ta pɩsɩna Hooghly, ŋgʊ kɩtɛzʊʊ Kalkuta pɔɔ yɔ. Pɩlɩŋga sɔsɔɔ nakayɛ ŋga kegbeŋ Bankaladɛsɩ taa yɔ hɩɖɛ kɔyɔ se Padma, pɔcɔ kɛkpɛndɩ kadɩ nɛ Brahmapoutre nɛ pɩpɩsɩ Meghna.

[[Category:!Main category]]
[[Category:Pɔsɩ]]
[[Category:Aasii]]

[[en:Ganges]]
