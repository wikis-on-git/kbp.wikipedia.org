[[File:Emblem of La Francophonie.svg|thumb|Emblem of La Francophonie]]
Kedeŋa yɔɔ cɩna ajɛya kpeekpe wena a-taa pɔyɔɔdʊʊ [[Fransɩɩ kʊnʊŋ|fransɩɩ kʊnʊŋ]] yɔ, awɛna ŋgbɛyɛ naɖɩyɛ. Ŋgbɛyɛ nɖɩ potobi yaʊ taa nɛ payaa se OIF. Ajɛya nɩɩnʊwa nɛ niidozo (80) pɛkpɛndɩna nɛ paɖʊ OIF ŋgbɛyɛ nɖɩ. Ajɛya ana a-taa lɛ, ajɛya nɩɩnʊwa nɛ lʊbɛ (57) kɛŋna ŋgbɛyɛ nɖɩ ɖɩ-taa ñɩma siŋŋ. Piyele ajɛya nɛɛlɛ nɛ naadozo (23) ñɛkɛ OIF ŋgbɛyɛ taa ajɛya yɔɔ feŋiyaa. Pʊ-tɔbʊʊ se feŋiyaa ajɛya ana acɔŋnana nɛ ana se OIF ŋgbɛyɛ taa ajɛya ñaŋ yaa ɖɔŋ paɣtʊ ndʊ paɖʊ pa-tɩ yɔ tɩ-yɔɔ yaa paaɖɔŋ.

[[File:Map-Francophonie organisation 2011-fr.png|thumb|Map-Francophonie organisation 2011-fr]]
OIF ŋgbɛyɛ lʊkɩ se ɖiɣɖiɣ caɣʊ nɛ laŋhɛzɩyɛ pɛwɛɛ ajɛya kpeekpe wena ayɔɔdʊʊ fransɩɩ kʊnʊŋ yɔ a-taa. OIF ŋgbɛyɛ lʊkɩ se ajɛyɛ wena awɛ ŋgbɛyɛ nɖɩ ɖɩ-taa yɔ, a-tɔzʊʊ ɛɖɛɛna ɛsɩndaa nɛ pɩkɩlɩ. 
OIF ŋgbɛyɛ lʊkɩ se ajɛya wena awɛ ŋgbɛyɛ nɖɩ ɖɩ-taa yɔ, a-taa paa nɖɩ ɖɩcɛyɛ ɖɩ-tɩ ɖɩ-maɣmaɣ nɛ ɖɩ-tɔzʊʊ ɖɛɛna ɛsɩndaa. OIF ŋgbɛyɛ tamaɣ kɔyɔ se ajɛya wena awɛ ŋgbɛyɛ nɖɩ ɖɩ-taa yɔ, a-taa ɛyaa tɩŋa ehiɣ nɛ pɔtɔɔ nɛ pɔñɔɔ ɛzɩ pe-liu wɛʋ yɔ. OIF ŋgbɛyɛ lʋkɩ siŋŋ se ɖama nɩnaʋ ɛwɛɛ ajɛya wena awɛ ŋgbɛyɛ nɖɩ ɖɩ-taa yɔ a-hɛkʋ taa. OIF ŋgbɛyɛ taa ajɛya kpeɣlaa nɛ pala kedizaɣ sɔsaɣ nakɛyɛ nɛ palɩzɩ pɛ-ŋgbɛyɛ tamaɣ tʋma. Tʋma naanza paɖʋwa se pɛ-ŋgbɛyɛ ɛlʋ yaa aɖʋ nesi siŋŋ a-labʋ taa. Tʋma naanza ana, anaa yɔ :

* Fransɩɩ kʋnʋŋ yɔɔ kandɩylʋʋ yaa kʋ-yɔɔ lʋbʋ se kɩɖɛɛna ɛsɩndaa.
* Ɛyʋ yɔɔ waɖɛ nɛ laŋhɛzɩyɛ nɛ temokrasii pɔ-yɔɔ kandɩyʋʋ.
* Sukuli labʋ nɛ ɛsakuliye nʋnɔʋ nɛ ñɩnʋʋ tʋmɩyɛ pɔ-yɔɔ lʋbʋ.
* Ajɛya wena awɛ OIF ŋgbɛyɛ taa yɔ, a-ɖama sɩnnaʋ ɛsɩndaa ɖɛnaʋ tʋmɩyɛ. 

[[File:Les 10 pays francophones les plus peuplé.PNG|thumb|Les 10 pays francophones les plus peuplé]]

OIF ŋgbɛyɛ tʋma tɩŋa ñʋʋ wɛ Fransɩ ɛjaɖɛ tɛtʋ sɔsɔtʋ taa. Fransɩ ɛjaɖɛ tɛtʋ sɔsɔtʋ ndʋʋ payaɣ se [[Paarii]]. Ŋgbɛyɛ sɔsɔyɛ naɖɩyɛ payaɣ se ACCT. ACCT ŋgbɛyɛ lʋkɩ se sɔnzɩ nɛ ɛsakuliye nɛ lɛɣtʋ tʋma ndɩ ndɩ ɛɖɛɛna ɛsɩndaa. [[Lakɩŋ fenaɣ]] kɩyakʋ nɛɛlɛ (20) ñɩŋgʋ wiye, pɩnaɣ 1970 taa paɖʋ ACCT ŋgbɛyɛ. [[Nizeeri]] tɛtʋ sʋsɔtʋ taa palaba kedizaɣ sɔsɔɣ nɛ palɩzɩ ACCT ŋgbɛyɛ. [[Nizɛɛrɩɩ]] tɛtʋ sɔsɔtʋ ndʋ tɩ-taa palaba kedizaɣ ŋga yɔ payaɣ se [[Niyaamee]]. OIF ŋgbɛyɛ takayaɣ taa mayʋ sɔsɔ kɛŋna ŋgbɛyɛ nɖɩ ɖʋ-tʋma tɩŋa nɔɔ yɔɔ ɖɛyʋ. Ajɛya wena awɛ OIF ŋgbɛyɛ taa yɔ, akpeɣli [[Senegaalɩ]] tɛtʋ sɔsɔtʋ taa pɩnaɣ [[2014]] taa nɛ palɩzɩ pɛ-ŋgbɛyɛ nɖɩ ɖɩ-takayaɣ taa mayʋ. Ŋgbɛyɛ nɖɩ, ɖɩ-takayaɣ taa mayʋ weyi palɩzaa yɔ, ɛnʋʋ lɛ ɖajaa Michaëlle Jean.

OIF ŋgbɛyɛ takayaɣ taa mayʋ sɔsɔ lɩzɩɣna weyi ɛcɔŋna ŋgbɛyɛ nɖɩ ɖɩ-tʋma tɩŋa yɔɔ yɔ. Ɖajaa Kpaɣna pɩnaɣ 2015 nɛ pɩsɩɩnɩ sɔnɔ yɔ, Adama Ouane cɔŋnana OIF ŋgbɛyɛ tʋma tɩŋa yɔɔ. Pɩnzɩ naalɛ wayɩ OIF ŋgbɛyɛ taa ñɩma lakɩ pe-kedizaɣ sɔsaa.

OIF ŋgbɛyɛ tamaɣ kɔyɔ se kalʋ nɛ ajɛya wena awɛ ŋgbɛyɛ nɖɩ ɖɩ-taa yɔ, a-taa ɛyaa tɔɔ nɛ kahaɣ cmɩyɛ. Ɛzɩma ɛyaa tɩŋa pɩzɩɣ pehiɣ nɛ pɔtɔɔ nɛ pahaɣ camɩyɛ? OIF ŋgbɛyɛ sɩŋna paa weyi se ɛtɩlɩ mbʋ ɛla nɛ ehiɣ ɛ-mamaɣ e-nesi yɔɔ yɔ. OIF ŋgbɛyɛ tɩŋɩɣna lɩmaɣza sɔsɔna naanza yɔɔ nɛ ɖɩsɩnna ajɛya wena awɛ ŋgbɛyɛ nɖɩ ɖɩ-taa yɔ. 

[[Category:!Main category]]
