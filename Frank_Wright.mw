[[File:Frank Lloyd Wright LC-USZ62-36384.jpg|thumb|Ɖajaa Frank Lloyd Wright]]

Palʊla Frank Lloyd Wright kɛ [[mɩsɩkʊm fenaɣ]] litoozo wiye pɩnaɣ 1867 kɛ Ricilandɩ taa, [[Etaazuunii|Amerika]] tɛtʊ taa. Ɛsɩba [[ɖomaɣ fenaɣ]] kɩyakʊ nakʊ pɩnaɣ 1959 kɛ Foniksɩ tɛtʊ taa, Ariizonaa egeetiye taa ɛɛwɛna pɩnzɩ 91. Ɛɛwɛna halaa naatozo: Catherine Tobin (1889–1922) Maude Noel (1923–1927) nɛ Olga Lazovich Milanoff. E-piya mba pasɩma yɔ pɛwɛ naalɛ: Lloyd Wright nɛ John Lloyd Wright. 

[[File:FallingwaterWright.jpg|thumb|Fallingwater, West Orange, 1937]]

Frank Lloyd Wright lɩza tambasɩ ɛzɩ mɩnɩŋ nɩnza (400) yɔ nɛ palabɩna sɩtɩŋga tʊmɩyɛ. A-taa kɔyɔ: keɖewa ɖɩcasɩyɛ ɖeɖe, tʊma sɔsɔna ɖɩkpɛndɩyɛ, tilima ɖɩsʊyɛ maʊ, agɔma ɖɩsɩ, cɔɔcɩnaa kuduyiŋ maʊ, ɖɩcazɩyɛ lona. Mbʊ pɩkɩla ɛ-hɩɖɛ kpazʊʊ ɛsɔtaa yɔ, mbʊ lɛ ɖɩsɩ nzɩ ɛlɩza lɩmaza nɛ pama-sɩ maʊ nabʊyʊ nɛ pɩwɛɛ ɖeu yɔ. 

[[File:Guggenheim_museum_exterior.jpg|thumb]]

Kuduyiŋ maʊ kpalaahusi lʊʊ tɔm taa lɛ, ɛ-wayɩ fɛyɩ. Mbʊ yebina pɩnaɣ 1991 taa, Amerika keteŋga taa kpalahasi lʊya ŋgbɛyɛ ha-ɩ nimiye nɛ palɩçzɩ-ɩ se ɛnʊ kɛŋna kacalaɣ-tʊ pe-keteŋga taa kpaɣ ɖooo caanaʊ nɛ pɩsɩɩna mbʊ. Payaɣ ɛ-caa se William Carey Wright (1825-1904) nɛ e-ɖoo kɔyɔ Anna Lloyd Jones (1839-1923). Ɛ-hɩɖɛ kaakɛ Frank Lincoln Wright. Ɛ-ñɩma ya-ɖama ɛlɛ, pɩnaɣ 1885 ɛlɛɣzɩ ɛ-hɩɖɛ Lincoln nɛ Lloyd se ɛɖʊna e-ɖoo kɛ hɩɖɛ.

[[Category:!Main category]]
[[Category:Kpalahuwa lʋyaa]]	
[[Category:Etaazuunii]]
