Kalɩfɔrnii kɛna Etaazunii ɛjaɖɛ taa tɛtʊ sɔsɔtʊ natʊyʊ. Nɛ ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. 

Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa lɛ, Etaazunii pɔɔ sɔsɔɣa nakayɛ, hadɛ kiŋ lɛ Sonora kañɩmbʊsaɣ piyele nɛ hayʊ kiŋ lɛ pʊŋ weyi payaɣ-ɩ se Klaamaatɩ yɔ ɛwɛna.

Ɛjaɖɛ ɖɩnɛ ɖɩ-taa tɛtʊ sɔsɔtʊ payaɣ se Lɔɔsɩ Anzelɛsɩ nɛ ndʊ tɩkɩlɩna walanzɩ nɛ tɩ-taa ɖɔɖɔ ɛyaa kɩla ɖɔʊ. Peeɖe pʊŋ kʊkʊyɩmɩŋ taa maɣna ɛzɩ mɛtanaa 884 pʊtɔbʊʊ se pamaaza sɔsɔʊ lɛ pɩkpɛnda mɛtanaa 4 421nɛ cikpeluu lɛ kʊ-kʊ tɛ kʊkʊyɩmɩŋ ñamaɣna mɛtanaa 86. Pʊʊ ŋgʊ kɩkɩla kʊyʊʊ yɔ ŋgʊ lɛ Wiitnee.

Pamaza Kalɩfɔrnii ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ 423 970 km2 nɛ ɖenɖe lɩm wɛɛ yɔ, peeɖe takɩlɩ ɖɔʊ nɛ pɩmakʊɣna ɛzɩ 20 037 km2 yɔ pʊtɔbʊʊ se pɩmakɩɣna ɛzɩ 4,7 yɔ kɛ mɩnɩʊ yɔɔ. Pɩnaɣ 2017 taa pakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ pana ɛyaa ɛzɩ miliyɔɔnaa 39 536 653 yɔ. 

Ɛjaɖɛ ɖɩnɛ ɖɩ-taa yee pakalɩɣ ɛyaa km2 taa kɔyɔ, panaɣ-wɛ ɛzɩ 93 yɔ. Payaɣ Kaliifɔɔrnii ɛjaɖɛ cikpeɖe ɖɩnɛ ɖɩ-ñʊʊdʊ se: Jerry Brown (D) nɛ ɛ-tɛ komina yɔɔ cɔnayʊ se Dianne Feinstein (D) Kamala Harris (D). 


Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊʊ lɛ aŋgilisi.
