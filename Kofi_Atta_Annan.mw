Palʋla ɖajaa Koffi Atta Annan ɖomaɣ fenaɣ kɩyakʋ lutozo (8) wiye, pɩnaɣ 1938 taa. Palʋla-ɩ Kanaa (Ghana) ɛjaɖɛ taa Kumasi tɛtʋ taa. 

Kedeŋa kpeekpe ajɛya ɖʋ ŋgbɛyɛ naɖɩyɛ nɛ payaɣ-ɖɩ se « Ajɛya Kpɛndʋʋ Ŋgbɛyɛ, ONU.  Kedeŋa kpeekpe Ajɛya Kpɛndʋʋ Ŋgbɛyɛ ńɖɩ, ɖɩpam lɛɣzʋʋ ɖɩ-takayaɣ taa mayʋ sɔsɔ. Ɖajaa Kofi Annan kɛ ŋgbɛyɛ ńɖɩ ɖɩ-takayaɣ taa mayʋ sɔsɔ lʋbɛ ñɩnʋ. Pʋ-tɔbʋʋ se tam loɖo taa pɛtɛma lɛɣzʋʋ ŋgbɛyɛ ńɖɩ, ɖɩ-takayaɣ taa mayʋ nɛ Kofi Annan kɛɣ lʋbɛ ñɩnʋ mbʋ yɔ.

Ɖajaa Kofi Annan kɛ ŋgbɛyɛ ńɖɩ ɖɩ-takayaɣ taa mayʋ sɔsɔ, kpaɣ pɩnaɣ pɩnaɣ 1997 nɛ puwolo pɩsɩɩna pɩnaɣ 2006 ñɩŋa taa.

Ɖajaa Kofi Annan lʋba siŋŋ ɛ-tɛ alɩwaatʋ taa se laŋhɛzɩyɛ nɛ ɖiɣɖiɣ caɣʋ ɛwɛɛ kedeŋa kpeekpe ajɛya tɩŋa hɛkʋ taa. Ɛ-lʋɖɛ sɔsɔyɛ ńɖɩ ɖɩ-nʋmɔʋ taa paha-ɩ laŋhɛzɩyɛ yɔɔ kandɩyʋʋ nimiye saŋayɩŋ fenaɣ kɩyakʋ hiu ñɩŋʋ wiye, pɩnaɣ 2001 taa. Kpaɣ pɩnaɣ 1961 nɛ puwolo pɩnaɣ 1962 kɛ ɛlaba e-sukuli ŋ́gʋ peeɖe.

Kʋkʋ wayɩ ɖɔɖɔ lɛ, ɛtasɩ laba Tɔsʋʋ sukuli kɩkpaɖʋ ŋgʋ payaɣ se « Massachusetts Institute of Technology » yɔ kɩ-taa. Kpaɣ sukuli pɩnaɣ 1971 nɛ puwolo pɩnaɣ 1972 taa ɛlaba e-sukuli kʋkʋ peeɖe. Kofi Annan mʋ Tɔsʋʋ sukuli labʋ takayaɣ sɔsaɣ pɩnaɣ 1971 nɛ pɩnaɣ 1972 taa. 

Ɖajaa Kofi Annan tɛma labʋ e-sukulinaa ndɩ ndɩ payɩ nɛ ɛtɛ lɛ, ɛpaɣzɩ labʋ tʋmɩyɛ kedeŋa kpeekpe tɔnʋʋ taa alaafɩyɛ ŋgbɛyɛ (OMS) taa.

[[Category:!Main category]]
