[[Fichier:Administrative_Division_of_Macau.png|vignette|Administrative Division of Macau]]
'''Makaʋ''' kɛna [[Siini]] ɛjaɖɛ taa egeetiye sɔsɔyɛ naɖɩyɛ nɛ ɖɩ-wɛ ɖɩ-tɩ yɔɔ ɖooo [[Saŋayɩŋ fenaɣ|saŋgayɩŋ fenaɣ]] 20 pɩnaɣ 1999 taa.
[[Fichier:MGM_Grand_Macau_edit1.jpg|vignette|MGM Grand Macau edit1]]
Makaʊ Pamaza Makaʊ egeetiye ɖɩnɛ ɖɩ-walanzɩ lɛ, panaa se ɖɩ-walanzɩ talɩ 30,4 km2. Ɖooo pɩnaɣ 2006 taa pakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ pana ɛyaa ɛzɩ 650 900 yɔ. Ɛjaɖɛ ɖɩnɛ ɖɩ-taa yee pakalɩɣ ɛyaa km2 taa kɔyɔ, panaɣ-wɛ ɛzɩ 21 411 yɔ. [[Salaŋ fenaɣ]] 16 pɩnaɣ 1975 kɛ ɛjaɖɛ ɖɩnɛ ɖɩmʊ ɖɩ-tɩ yɔɔ wɛʊ. Payaɣ Makaʊ egeetiye  tɔm hʊyaa sɔsɔ yaa weyi ɛkɔʊ tɔm ñʊʊ yɔ se Chui Sai On (Fernando Chui); sɔsɔ ɛnɛ pasɩ-ɩ pɩnaɣ 2014 nɛ ɛlakɩ pɩnzɩ kagbaanzɩ pʊcɔ pɛlɛɣzɩ-ɩ yaa paɖaɣnɩ-ɩ sɩʊ pʊtɔbʊʊ se pɩnaɣ 2019 kɛ ɛtɛŋ Tɔm hʊyaa tɛ paɣtʊ lɩzɩyʊ sɔsɔ payaɣ se Sam Hou Fai. Paɣtʊ lɩzɩyʊ ɛnɛ pasɩ-ɩ ɖooo pɩnaɣ 1999 nɛ halɩ nɛ sɔnɔ pɛtɛlɛɛzɩta-ɩ. Piyele nɛ paɣtʊ lɩzyaa ñʊʊdʊ yɔ Ho Iat Seng; ñʊʊdʊ ɛnɛ palɩza-ɩ pɩnaɣ 2013 nɛ pɛtɛlɛɣzɩta-ɩ ɖɔɖɔ.
[[Fichier:MacauDay2jfishermanswharf6.jpg|vignette|MacauDay2jfishermanswharf6]]
Kʊnʊmɩŋ weyi pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-ɩ sukulinaa taa ɖɔɖɔ yɔ, ɩnʊ lɛ [[Kantɔnɛɛ kʊnʊŋ|Kantɔɔnɛɛ]] nɛ [[Pɔrɩtɩgɛɛ kʊnʊŋ|Pɔrɩtiigɛɛ]]. Liidiye nɖɩ pɔtɔkjɩ-ɖɩ peeɖe yɔ payaɣ-ɖɩ se patakaa. Yee ɛyʊ ɛsɔɔlaa se ɛyaa nɔɔyʊ kɛ kaŋgalafu yɔɔ ɛjaɖɛ ɖɩnɛ ɖɩ-taa kɔyɔ, pɩkɛna-ɩ kɩjɛyʊʊ se ɛma +833 ɛ-tɛ kaŋgalafu kpata 
[[Fichier:Centre_of_Makau.jpg|vignette|Centre of Makau]]
yɔɔ pʊcɔ ŋɛ ɛɛma pɩtɛ ɛyʊʊ kaŋgalafu nimaɣ mayaɣ.

[[Category:Tɛtʋ sɔsɔtʋ]]	
[[Category:Siini]]
