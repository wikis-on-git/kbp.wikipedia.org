Avicenne, yaa Ibn Sīnā1 (Persan kʊnʊŋ taa lɛ, ابن سینا), ɛyʊ ɛnɛyɔ palʊla-ɩ kɩyɛna fenaɣ kɩyakʊ 7 pɩnaɣ 980 Afshéna tɛtʊ taa, pʊñɔtɩna Boukhara, Khorasan Sɔsɔʊ tɛtʊ taa (sɔnɔ yaa nɔnɔ Ouzbékistan taa) nɛ ɛsɩ mɩsɩgʊm fenaɣ pɩnaɣ 1037 Hamadan tɛtʊ taa (Iran ɛjaɖɛ taa). Ɛyʊ ɛnʊ ɛɛkɛ ɛyʊ yɔɔ lɩmaɣzɩyɛ tʊmɩyɛ tʊ, ɛkɛ takayasɩ mayʊ, ɛkɛ ɖɔkɔtɔ nɛ lɛɣtʊ tɩlɩyʊ kɛ persan hɛkʊ nɛ hɛkʊ wɛɛ taa. Avicenne kaasɛwaɣ malɩŋ Ɛsɔ sɛtʊ. 

Ɛsɔɔlɩ tɩlɩtʊ sakɩyɛ , kɔzɩ kɔzɩ tɩyɩnzɩ yɔɔ kpɛlɛkʊʊ tʊmɩyɛ, ñɩɣlɩm pɩsʊʊ tʊmɩyɛ nɛ kpɛlɩ kpɛlɛkʊʊ tʊmɩyɛ nɛ maɣzɩm kpɛlɛkʊʊ tʊmɩyɛ yaa hɔyɛ yɔɔ kpɛlɛkʊʊ tʊmɩyɛ. Ɛ-maɣzɩm yɔɔ tisiyaa ya-ɩ se Cheikh el-Raïs, tɩlɩya nɔɔ ɖɛyʊ, ɖɔkɔtɔ naa taa sɔsɔ, wɩlɩyʊ mamʊ niiye, wɩlɩyʊ naatozo tʊ kɛ Aristote nɛ Al-Fârâbî wayi. Malɩŋ Ɛsɔ sɛtʊ tɔm yɔɔ kpɛlɛkɩya sakɩyɛ ɛzɩ Al-Ghazâlî, Ibn Taymiyya, Ibn Al-Qayim nɛ Al-Dhahabi tɔndɩ-ɩ mbʊ se ɛtɛkɛ Ɛsɔ sɛyʊ.

Kpaɣɖʊ 7 nɛ 8 alɩwaatʊ taa, kajalaɣ malɩŋ ñɩma tɛ seɣa alɩwaatʊ, mbʊ lɛ Siiri ɛyaa nɛ Mezopotami ɛyaa mba pɛkɛ Krɩstʊ ñɩma yɔ nɛ pɛ-tɛ nɛ Siiri nɛ Krɛkɩ yɔ ɖɛzaɣna arabɩ kʊnʊŋ taa kɛ ɛyʊ yɔɔ lɩmaɣzɩyɛ tʊmɩyɛ nɛ tɩlɩyɛ tɔm ndʊ tɩlɩna Krɛkɩ nɛ Roma taa yɔ, lʊbɩyɛ naɖɩyɛ paɣzɩ arabɩ ñɩma cɔlɔ nɛ Persan ɛyaa cɔlɔ, Iran sɔsɔʊ kaawɛ alɩwaatʊ ndʊ tɩ-taa kɛ arabɩ ɛyaa nesi tɛɛ. 

Avicenne pɩlɩna ɛ-hɩla naalɛ anɛ ayɔɔ Ali al-Husayn Ibn Abd Allah Ibn Sina, palʊla-ɩ kɩyɛna fenaɣ taa pɩnaɣ 980 Khormeytan (yaa Afshéna, wɩsɩ ɛjaɖɛ), Boukhara cɔlɔ kpam, (Transoxiane nɔnɔ Ouzbékistan ɛjaɖɛ). Ɛ-caa kɔyɔ Abdallah, ɛkɛ malʊʊ ɛ-tɛ Balkh kiŋ nɔnɔ Afganistan nɛ hayi kiŋ ɛjaɖɛ taa, ɛkɛ Kharmythâne egeetiye ñʊʊ tʊ, e-ɖoo kɔyɔ Setareh yaa Sitara ɛɛwɛ Afshéna. 

Pʊwɛ ɛzɩ ɛɛkɩlɩ ŋñɩɩ alɩwaatʊ ndʊ ɛɛsɔɔlɩ wezuu tʊmɩyɛ nɛ ɖɔkɔtɔ tʊmɩyɛ nɛ ɛwɛna pɩnzɩ 14 lɛ, ɛkpɛlɛkaɣ eyeke.  Petiyina Avicenne ɛ-pɩjatʊ alɩwaatʊ ndʊ mbʊ pɛdɩyʊ al-Natili cɔlɔ se ɛkpɛlɛkɩ akɔnta labʊ. Ɛɛwɛ ñʊʊ taa lɔŋ piŋ mbʊ lɛ ɛcɛzɩ ɛ-wɩlɩyʊ akɔnta labʊ nɛ lɛɣtʊ payi. Ɛla sukuli Boukhara, ɛsɔɔlɩ tɩlɩyɛ tʊma tɩŋa nɛ kɔzɩ kɔzɩ ɖɔkɔtɔ tʊmɩyɛ.

[[Category:!Main category]]
