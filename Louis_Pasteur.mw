[[File:Monument à Louis Pasteur (8).jpg|thumb|Monument à Louis Pasteur (8)|Louis Pasteur]]
Palʊla Louis Pasteur kɛ Dole (Jura) egetiye taa [[saŋayɩŋ fenaɣ]] 27 pɩnaɣ 1822 nɛ ɛsɩ Marnes-la-Coquette (ɖenɖe payawaɣ se Seine-et-Oise) yɔ [[salaŋ fenaɣ]] 28 pɩnaɣ 1895<ref>[http://www.academie-sciences.fr/fondations/lp_pdf/Pasteur_eloge.pdf Annonce de la mort à l'académie des sciences]</ref>. Ɛkɛ fransɩ tɛ scientifique, kpɛlɛkpɛlɛkʋʋ tʋ nɛ physicien. Ɛnʊ kɛna weyi ɛcala tomnaɣ taa wili wili waa taa tazɩɣ yɔ nɛ payaɣ se microbiologie yɔ. Pɩcɔ nɛ ɛsɩkɩ ɖɔɖɔ lɛ, ɛlɩza ɖatʊ ndʊ tɩzɩŋna se paa haɣ yaa tɛtɛ kpɩnɛ ɛñasa ɛyʊ yɔ nabʊyʊ ɛɛtaalabɩ-ɩ. 

=Ɛ-pɩcatʊ=
Palʊla Louis Pasteur kɛ pɩnaɣ 1822 kɛ Dole tɛtʋ taa. Ɛkɛna pɩɣa naatozo ŋga. Payaɣ ɛ-caa se Jean-Joseph Pasteur nɛ e-ɖoo kɛlɛ Jeanne-Étienne Roqui<ref>Pour les points de chronologie, voir par exemple P. Debré, ''Louis Pasteur'', Flammarion, 1994, {{p.|529-538}}.; Louis naquit après Jean-Denis [R.Moreau donne Jean-Charles](1816, † 1817)et après Jeanne Antoine (1818, † 1880); après lui vinrent Joséphine (1825,† 1850), et Jeanne Émilie (1826, † 1853)</ref>{{,}}<ref name="Maison natale de Pasteur">Brochure de la maison natale ; selon elle, la mère de ce personnage s'appelait Jeanne-Étiennette Roqui.</ref>. Pɔsɔ-ɩ lɩm kɛ la Collégiale Notre-Dame de Dole kɛ [[kɔlaɣ fenaɣ]] 1823. Ɛ-caa kaakɛ sɔɔja kɛ Napoleon tɛ sɔɔjanaa taa nɛ ɛɖɛ hɛzɩɣ lɛ, ɛɖaɣnɩ paazɩɣ tɔna hɔɔʊ.Pɩnaɣ 1827 lɛ, pakʊya Dole nɛ powolo pacaɣ Marnoz ɖenɖe Roqui waa tɛ wɛɛ yɔ se pɩcɔ paakʊyɩ nɛ pacaɣ kpataa kɛ Arbois( Louis Pasteur Arbois tɛ) ɖenɖe tɔna hɔɔʊ wɛ camɩyɛ yɔ. Peeɖe kɛ evebu Pasteur paɣzɩɣ sukili wobu nɛ peeɖe ɖɔɖɔ panaɣ se ɛkɛ weyi e-nesi wɛ loŋ camɩyɛ yɔ. 

=Sukuli wobu=
Ɛsʊ hɛkʊ taa sukili sɔsɔʊ lɛ, ewolo Lycée Royal, Besançon tɛtʋ taa<ref name="Maison natale de Pasteur"/>. Pɩnaɣ 1838 lɛ, ewolo [[Parɩɩ]] nɛ ɛma ɛ-hɩɖɛ kɛ l'Institution Barbet se ɛñɔɔzɩ ɛ-tɩ sukuli kɩtɛzɩɣ takayaɣ nɛ pɩwayɩ lɛ, ɛɖɛ mazɩtʊ ndɩ ndɩ nɛ ehiu tʊmɩyɛ. Ɛtatɩɩtɛmda pɩnaɣ lɛ, ɛpɩsɩ Parɩɩ tɛtʊ taa (pɩnaɣ 1838-1839) nɛ pamʊ-ɩ Arbois Collège taa. Pɩsɩŋgaa lɛ, ɛpɩsɩ collège royal de Franche-Comté kɛ Besançon. Pɩnaɣ 1840 kɛ ɛmʊ ɛ-takayaɣ baccalauréat en lettres nɛ pɩnaɣ 1842 lɛ ɛmʊ baccalauréat kɛ sciences mathématiques taa. Pɩsɩŋga ɖɔɖɔ lɛ ɛpɩsɩ ewolo Parɩɩ nɛ ewoki sukuli lycée Saint-Louis nɛ ewokaɣ ɖɔɖɔ ewelesiɣna ndʊ Jean-Baptiste Dumas nɛ Claude Pouillet pawɩlaɣ Sorbonne yɔ<ref>R Vallery Radot, "La vie de Pasteur-Enfance et jeunesse" in ''Revue politique et littéraire : revue bleue'', Bureau des revues, 1900,{{2e}} semestre</ref>. Pɩnaɣ 1843 ehiu sukuli taa (ɛɛkɛ nanza tʊ) kɛ École normale taa nɛ pʊwayɩ mbʊ yɔ lɛ, ɛpɩsɩ Jean-Baptiste Boussingault tɛ sukuli pɩɣa kɛ  Conservatoire national des arts et métiers taa<ref>Jean Boulaine et Jean-Paul Legros, ''D'Olivier de Serres à René Dumont, portraits d'Agronomes''</ref>.

==Louis Pasteur halʊ-kpaɣyɛ nɛ e-piya==
Ɛkpaɣ halʊ kɛ [[agoza fenaɣ]] 29 wiye pɩnaɣ 1849. Ɛkʊsɔɔlaɣ payaɣ se Marie Laurent, Strasbourg sukuli sɔsɔʊ taa ñʊʊtʊ pɛlɔ<ref>Patrice Debré, ''Louis Pasteur'', Paris, 1994, {{p.|530}}.; le mariage est célébré en l'église Sainte Madeleine de Strasbourg cf http://php.pasteur.net/modules.php?name=News&file=article&sid=238</ref>. Pɛwɛna pɩya 5: Jeanne (1850-1859), Jean Baptiste (1851-1908), Cécile Marie Louise Marguerite weyi pɛɖɛyʊ yem se Cécile yɔ (1853-1866), Marie-Louise (1858-1934), René Vallery-Radot, nɛ Camille (1863-1865).

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Lɛɣtʋ tɩnaa]]
[[Category:Fransɩɩ]]
