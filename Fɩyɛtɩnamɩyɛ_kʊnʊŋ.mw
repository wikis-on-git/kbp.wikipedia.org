Vɩyɛtɩnamɩyɛ kɛ Viet Nam ɛjaɖɛ tɛ kewiyaɣ kʊnʊŋ. Kɩlɩna Mon-Khmer pɩlɩŋga taa osɩtroazɩyatɩkɩ kʊnʊmɩŋ taa. Vɩyɛtɩnamɩyɛ kɛ osɩtroazɩyatɩkɩ kʊnʊŋ ŋgʊ kɩnɩyaa ɖɔɣ sakɩyɛ nɛ kɩcɛzɩ tam hɩʊ kɛ Khmer ŋgʊ ngʊ kɩ-kɛ naalɛ ŋgʊ. Kɩ-kɛ kʊnʊŋ ŋgʊ kɩwɛ kiyeke yɔ nɛ kɩwɛna nɔɣ tomiye kʊyʊmɖɩyɛ yɔ nɛ kɩwɛna nɔɣ tiliʊʊ tɛ wɛtʊ tam loɖo.
 
Ɖɩkpaɣ Viet nam samaɣ kɔyɔ mba palʊlɩ-wɛ kʊnʊŋ ŋgʊ kɩ-taa nɛ pɔyɔɔdʊʊ-kʊ yɔ pɛkpɛndʊʊ ɛzɩ hiʊ waa lutozo nɛ kɩgbanzɩ mɩnɩʊ yɔ ɖɔɖɔ ɛzɩ miiliyɔɔ waa naalɛ ajɛyɛ lɛɛna taa. Ɛjaɖɛ nɖɩ ɖɩ-tɛ kewiyaɣ maɣmaɣ tɩla se kʊnʊŋ ŋgʊ kɩ-tɛ maʊ kpata lɩna Jésuite Alexandre de Rhode pɩnaɣ 1651 kɛ Dictionarium Annamiticum Lusitanum et Latinum taa.

Vɩyɛtɩnamɩyɛ wɛ Viet-muong kʊnʊmɩŋ tɛ agbeela taa mon-khmer pɩlɩŋga taa osɩtroazɩyatɩkɩ kʊnʊmɩŋ cejewiye taa. Patɩlɩʊʊ Vɩyɛtɩnamɩyɛ kʊnʊŋ se kɩ-kɛ mon-khmer yɔ pɩtalɩ pɩnzɩ mɩnɩʊ nɛ nɩnʊwa. Kɔnaɣ tʊ weyi ɛtamsɩ Vɩyɛtɩnamɩyɛ kʊnʊŋ nɛ mon-khmer kʊnʊmɩŋ yɔ ɛnʊ lɛ, James Richardson Logan pɩnaɣ 1852. Sɔnɔ yɔ tʊma sakɩyɛ wɛ pɩlɩna hɔɔlʊʊ ŋgʊ kɩ-taa.

[[Category:!Main category]]
[[Category:kʋnʋmɩŋ]]
