Palʊla François Luambo Luanzo Makiadi kɛ hsɩyaɖɛ fenaɣ kɩyaku looɖo ŋgʊ wiye pɩnaɣ 1938 kɛ Sona-Bata tɛtʊ taa, Koŋgo Pɛɛlɩozɩ ɛjaɖɛ taa nɛ ɛsɩ aloma fenaɣ kɩyakʊ 12 wiye pɩnaɣ 1989 kɛ Mɔn-Godini tɛtʊ taa kɛ Pɛɛlɩziki ɛjaɖɛ taa ɛɛwɛna pɩnzɩ 51. Ɛ-hɩla kɩsɛsɛna kɔyɔ: Franco de Mi Amor, Le Sorcier De La Guitare, Grand Maître Yorgho. 

François Luambo Luanzo Makiadi kɛ Koŋgo ɛjaɖɛ taa hendu teyu, payʊ nɛ ti-luɖu nɔɔyʊ.Palʊla François Luambo Luanzo Makiadi kɛ Sona Pata tɛtʊ taa kɛ RDC ɛjaɖɛ taa. Payaɣ ɛ-caa se Joseph Emongo nɛ ɛlakɩ tʊmɩyɛ kɛ sulukuŋ kpayaɣ tʊmɩyɛ taa. E-ɖoo ñɔhɔkɩ kpɔnɔnaa nɛ ɛpɛdɩɣ kɩyakɩŋ nɩɩyɛ taa. 

Ɖooo ɛ-pɩcatʊ kɛ ɛ-ñɩma kʊya powolo Leopoldvili taa nɛ pacaɣ peeɖe. Ɛ-ɖalʊ, Bavon Nsiongo, ñɛkɛna hendu teyu sɔsɔ nɔɔyʊ ɛzɩ ɛnʊ yɔ. Pɩnaɣ 1956 taa alɩwaatʊ ndʊ patʊla kɩgaʊ ŋgʊ payaɣ TP OK Jazz yɔ kɛ Franco paɣzɩ hendu teu kazandʊ kɩyakɩŋ wiye.
