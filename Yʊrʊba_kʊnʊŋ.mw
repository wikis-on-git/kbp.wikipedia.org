[[File:Nigeria_Yoruba_Area.png|thumb|Carte du terroir Yorouba au Nigeria]]

Yʊrʊba yaa yoruuba, pɩkɛ egeetiye hɩɖɛ nɛ payaɣ se yorùbá kɛ nɔɔ ɖeʊ tɛ kʊnʊŋ ŋgʊ kɩ-tɛ nɛ Nɩzɛro-koŋgolɛzɩ tɛ kʊnʊmɩŋ cejewiye taa yɔ. Pɩlɩna kʊnʊmɩŋ kpɛlɛkɩyaa sukuli naa yɔ lɛ, paɖʊ-kʊ Kwa kʊnʊmɩŋ taa yaa Benuuwe-koŋgolɛzɩ kʊnʊmɩŋ taa.

[[File:FIRST_YORUBA_BIBLE-BSAM_AJ_C.JPG|thumb|Première bible en Yoruba]]

Ɛyaa ndɩ ndɩ tɛ sɔnzɩ labʊ wɩlɩʊ yʊrʊba mba ɖɩlɩyɛ pʊkɔ pɩtalɩ [[Naajeeriya (Nigeria)|Naajeeriya]] tɛtʊ sɔsɔtʊ ndʊ payayaɣ se Ile-Ife yɔ. Samaɣ ŋga kɔyɔɔdʊʊ yʊrʊba kʊnʊŋ yɔ patala ɛyaa miiliyɔɔ waa nɛɛlɛ nɛ kɩgbanzɩ Naajeeriya ɛjaɖɛ taa ɖeeɖe kɩ-kɛ ɛjaɖɛ taa kʊnʊmɩŋ naatozo taa kʊnʊŋ lɛɛkʊ nɛ ɖɔɖɔ pɔyɔɔdʊʊ-kʊ [[Peenɛɛ (Bénin)|Peenɛɛ]] nɛ [[Togo]] ajɛyɛ taa. Pɔyɔɔdʊʊ yʊrʊba kʊnʊŋ ɖɔɖɔ Antilles ajɛyɛ taa nɛ Ameriki latini kɔzɩ kɔzɩ [[Kuubaa (Cuba)|Kuubaa]] ɛlɛ pɩtɩŋna [[Afrɩka tɛtʋ wandamm(Continent africain)|Afrika]] yoma mba palʊlɛ-wɛ peeɖe yɔ nɛ palakɩ Santeriya tɛ ɛsɔ kɩlaʊ sɔnzɩ yɔ nɛ pɔyɔɔdʊʊ-kʊ ɖɔɖɔ [[Biresiili]] ɛjaɖɛ taa kɔzɩ kɔzɩ Candomble ɛsɔ sɛtʊ ŋgbɛ taa.

[[File:Myfiles®.jpg|thumb|Mariage traditionnel yorouba]]

Pama yʊrʊba kʊnʊŋ nɛ masɩ kpata naa ndɩ ndɩ ɛlɛ pakɩlɩ ñɩɣʊ [[Latɛŋ kʊnʊŋ|Latɛŋ]] maʊ kpata yɔ kɛnɛ. Peenɛɛ ɛjaɖɛ taa lɛ, kewiyaɣ tɛ matʊ lakɩna tʊmɩyɛ nɛ ɛjaɖɛ taa kʊnʊmɩŋ tɛ masɩ paɣtʊ ndʊ pasɩma-tʊ yɔ, ŋgʊ Naajeeriya lɛ, kewiyaɣ matʊ ñɩɣʊ niye Pan-Nigérian masɩ paɣtʊ yɔ kɛnɛ. Peenɛɛ ɛjaɖɛ taa lɛ, pama yʊrʊba kʊnʊŋ nɛ pɛ-ɛjaɖɛ taa kʊnʊmɩŋ tɛ masɩ. Naajeeriya ɛjaɖɛ taa lɛ, pɛtɛ masɩ kɛ Latɛŋ masɩ nzɩ masɩ yʊsʊʊ walanza yɔ. Pɩkpeekpe pɩta lɛ yʊrʊba kʊnʊŋ masɩ kɛ Pan-Nigéria tɛ masɩ kpeekpe haɖɛ ñɩnzɩ.

[[Category:!Main category]]
[[Category:kʋnʋmɩŋ]]
