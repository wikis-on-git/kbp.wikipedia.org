[[Fichier:Zambia_-_Mosi-oa-Tunya.jpg|vignette|Zambia - Mosi-oa-Tunya]]
[[File:Victoriafälle.jpg|thumb|Victoria Falls]]
Fiktooriya lɩmfalɩyɛ wɛ keteŋga kpeekpe yɔɔ lɩmfala wena akɩlɩ ɖeu yɔ a-taa. Lɩmfalɩyɛ ɖɩnɛ ɖɩwɛ pɔɔ ŋga payaɣ-kɛ se [[Sambɛzɩ pɔɔ|Sambɛɛzɩ]] yɔɔ kɔ-yɔɔ nɛ pɩwɛ [[Sambii]] ɛjaɖɛ taatɛtʊ ndʊ payaɣ-tʊ se Livingstɔnɩ yɔ nɛ [[Simbaabuwee|Simbabwee]] pɛ-hɛkʊ taa. Lɩmfalɩyɛ ɖɩnɛ ɖɩtɛ walanzɩ talʊʊ ɛzɩ mɛtanaa 1 700 yɔ nɛ pɩkpɛzʊ nɛ pɩfalʊʊ ɖenɖe yɔ ɖɩnɛ talɩ ɛzɩ mɛtanaa 108 yɔ. Lɩm pʊnɛ pʊʊ hɛɛʊ nakʊyʊ taa pɩfalʊʊ nɛ ɛyʊ ɛɛpɩzʊ nɛ ɛna-pʊ yem kpam kɛ ɛcɔlɔ, pɩkɛna-ɩ kɩjɛyʊʊ se etuzi ɛ-tɩu ɛzɩ mɛtanaa mɩnɩʊ yɔ pʊcɔ nɛ pulosi-pʊ camɩyɛ.
[[File:Victoria Falls, chasm.jpg|thumb|Victoria Falls, chasm]]
Lɩmfalɩyɛ ɖɩnɛ, ɖooo lɛ payaɣ-ɖɩ se Mosioatuniya, pʊtɔbʊʊ se ñɔsɩ nzɩ si-tiluu yɔ; pʊkɔɔ pɩsɩɩna alɩwaatʊ ndʊ [[Eerɔpʋ tɛtʋ wandamm|Erɔpʊ]] ilemiye taa-tʊ, [[David Livingstone]], [[Ekɔsɩ|Ekɔɔsi]] ɛjaɖɛ taa tʊ weyi ɛkɛ tɛtʊ yɔɔ cɔyʊ nɛ ti-miidiyu yɔ ɛkɔma ɛlɩɩ ɖɩ-yɔɔ pɩnaɣ 1855 yɔ. Ɛna-ɖɩ nɛ ɛcɔna-ɖɩ camɩyɛ lɛ, ɛyaa-ɖɩ hɩɖɛ se Fiktooriya. Hɩɖɛ ɖɩnɛ pɩɩkɛna-ɩ se ɛɖʊ hɩɖɛ nɛ samtʊ kɛ [[Kewiyaɣ Kɩkpɛndaɣ]] tɛ [[Reine Victoria|Abiɖe Victoria]] yɔ. Piyebina nɛ tɛtʊ ndʊ tɩwɛ lɩmfalɩyɛ ɖɩnɛ ɖɩcɔlɔ kpam yɔ payaɣ-ɖɩ se Livingstoonii nɛ palɩzɩ ɖɔɖɔ David Livingstone anjaʊ kɛ lɩmfalɩyɛ ɖɩnɛ ɖɩcɔlɔ kiŋ, [[Simbaabuwee|Simbabwee]] hɔɔlʊʊ.

[[Category:Lɩmfala]]
