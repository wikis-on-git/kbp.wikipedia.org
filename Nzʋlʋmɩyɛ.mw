Nzʋlʋmɩyɛ kɛna ɛyʋ yɔɔ ɛjɔɔɖɛ (organe) nɖɩ ɖɩwɛ ɛyʋ nɔɔtaa yɔ. Ŋzʋlʋmɩyɛ wɛna wazaɣ ŋga yɔ kɔɖoo: nɖɩ lakɩna nɛ ɛyʋ pɩzɩɣ ɛtɔkɩ tɔɔnaɣ camɩyɛ nɛ ɛtaazɩɣ nɛ eli nɛ yɔɔdaɣ yaa wendu teu. Ŋzʋlʋmɩyɛ ɖɔɖɔ kɛ ɛyʋ ɖɩkɩɣna tɔɔnaɣ yaa mbʋ ɛsɔɔlaa se pitii ɛ-taa yɔ. Ɛjɔɔɖɛ ɖɩnɛ ɖɩ-yɔɔ nɛ calɩm hosi sakɩyɛ. 

Ŋzʋlʋmɩyɛ ɖaalakɩŋ taa makɩɣna ɛzɩ sentimɛtanaa nakʋ yɔ, nɛ ɖɩwɛna hɔɔlɩŋ sɔsɔŋ naalɛ: liɖe nɛ tɔnʋʋ yaa nandʋ. Hola sakɩyɛ wɛ ŋzʋlʋmɩyɛ yɔɔ nɛ akpɛndɩ 17. Ɛlɛ hoɖe naɖɩyɛ wɛɛ kpem nɛ pɛtɛkpɛndɩna-ɖɩ. Pʋtɔbʋʋ se hola an, awɛ naalɛ naalɛ kɛ tɔm litoozo taa nɛ kʋɖʋmɖɩyɛ ñɛwɛ hɛkʋtaa kpai.
