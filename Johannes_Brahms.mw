[[File:Johannes_Brahms_1853.jpg|thumb|Ɖajaa Brahms, pɩnaɣ 1853]]

Johannes Brahms kɛ soo luɖu nɛ wendu lɩzɩyʋ sɔsɔ nɔɔyʋ. Pɩtasɩɩna piɖeke, ɛmakɩ piyano ɖɔɖɔ ɖeu. Ɛ-tɛ ɛkɛ ɖɔɖɔ caama soo tɩna yaa mʋtʋna ɖɩjaɣyɛ taa sɔsɔ nɔoyʋ. Ɛkɛ abalʋ weyi ewena tandaʋ siŋŋ yɔ. Palʋla-ɩ kɩyakʋ yaa efemiye lʋbɛ (7) n̄ɩŋgʋ wiye kɛ agoza fenaɣ taa kɛ pɩnaɣ 1833 kɛ egeetiye nɖɩ payaɣ-ɖɩ size Hambourg yɔ ɖɩ-taa. Ɛzɩba efemiye naadozo (3) n̄ɩŋgʋ wiye kɛ ɖoma fenaɣ taa kɛ pɩnaɣ 1897 taa kɛ lone yaa egeetiye nɖɩ payaɣ-ɖɩ size Vienne yɔ ɖɩ-taa.

[[File:Johannes Brahms.gif|thumb|Ɖajaa Brahms pɩnaɣ 1889]]

Ɖajaa sɔsɔ Johannes Brahms minziiki tʋ ɛnɛ, ɛkɛ minziiki tʋmɩyɛ laɖaa tɩna taa sɔsɔ nɔɔyʋ. Ɛkɛ abalʋ weyi ɛ-tʋmɩyɛ kɛwɛ yuŋ yaa wazaɣ siŋŋ yɔ kɛ maɣzɩm ɛjaɖɛ kɛzɩyɛ lɩmazɩyɛ wɛɛ alɩwaatʋ taa yɔ. Sakɩyɛ maɣzɩm taa lɛ, ɛnʋ lɛɣzʋna yaa ɛ-tʋmɩyɛ labʋ taa wɛ ɖɛyi ɖeyi ɖɔɖɔ ɛzɩɩ ɖajaa Ludwig van Beethoven yɔ.

[[File:Muriel-Nguyen-Xuan-Brahms-rhapsody-opus79-1.ogg|thumb|Muriel-Nguyen-Xuan-Brahms-rhapsody-opus79-1]]

Eteu yaa ɛ-tɛ weŋgalaɣ kɔɔnɔɔ n̄ɩŋga lɩna ɖajaa Hans Guido von Bülow wɩlɩtʋ taa. E-wengalaɣ kanɛ, kɛkɛ Beethoven tɛ hiu n̄ɩŋga. Brahms kɛ abalʋ weyi ɛ-tʋmɩyɛ labʋ alɩwaatʋ tɩŋɛ payɩ lɛ, lone yaa egeetiye kʋɖʋmɖɩyɛ ɛ-kɩla lɩzʋʋ nɛ nɖɩ lɛ Vienne egeetiye yɔ.

[[File:Johannes Brahms - Op.45 Ein Deutsches Requiem - (02) Denn alles Fleisch, es ist wie Gras.ogg|thumb|Johannes Brahms - Op.45 Ein Deutsches Requiem - (02) Denn alles Fleisch, es ist wie Gras]]

Vienne egeetiye nɖɩ ɖɩ-taa lɛ, ɛkɛ ɛyʋ wazaɣ tʋ taa yuŋ tʋ kpem kɛ minziiki mabʋ hɔɔlʋʋ taa. Ɖajaa sɔsɔ Johannes Brahms ɛnɛ, ɛlɩza wendu nɛ ɛkpɛndɩ nɛ ɛmabɩna piyano. Ɛlɩza ɖɔɖɔ ɖanda minziiki nɛ pɩtasɩna mʋtʋnaa yaa soo tɩna ɖɩjaɣyɛ tɛ weŋgalaɣ nɛ nɔɔ wiluu yaa tiluu.

Minziiki labʋ tɛyɩtʋ ndʋ tɩwɛ minziiki tʋ Johannes Brahms nɛ ɛ-tabalaa lalaa yɔ pɛ-hɛkʋ taa yɔ, ndʋ lɛ size, Johannes Brahms tatɩ-ɩ labʋ paa wiɖi kɛ minziiki ŋgʋ paya-kʋ size opera yɔ. Ɛlaba tʋmɩyɛ nɛ piyano maɖʋ sɔsɔ weyi yɔ, ɛ-hɩɖɛ lɛ Clara Schumann, nɛ ɛ-tabalʋ fɩyɔlɔnsɛlɩ maɖʋ lɛ ɖajaa Joseph Joachim.

[[File:Brahms Intermezzo Op. 76 No. 7.ogg|thumb|Brahms Intermezzo Op. 76 No. 7]]

[[Category:!Main category]]
[[Category:Abalaa sɔsaa]]
[[Category:Ɛyaa sɔsaa]]
[[Category:Minziiki laɖaa]]
