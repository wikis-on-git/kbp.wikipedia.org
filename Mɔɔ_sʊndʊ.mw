Mɔɔ sɔʊndʊ kɛna ɛyʊ yaa tɛtɛ kpɩnɛ yɔɔ mbʊ pɩwɛ nɛ pɩɖɔkʊ tomnaɣ yɔ. Mɔɔ sʊndʊ  kɛna ɖɔɖɔ mɔɔ kpeekpe kpɛndʊ kɛ tomnaɣ taa. Mɔɔ sʊndʊ wɛ nabʊlɛ taa: sʊndʊ lɛɛtʊ wɛna pʊ-yɔɔ kiŋ nɛ naalɛ ñɩndʊ ñɛwɛna pɩ-taa kiŋ. Mɔɔsʊndʊ ndʊ tɩwɛna pʊ-yɔɔ kiŋ yɔ panaɣ-tʊ tɛtɛ kpɩna naayɛ yɔɔ ɛzɩ mukuuliŋ, caafela yaa lɩm taa kamayɩŋ yɔ. Pɩkzɩ mɔɔ sʊndʊ ndʊ tɩwɛna pɩ-taa yɔ, pakatʊ-tʊ ɛzɩ ɛyʊ yaa tɛtɛ kpɩna sakɩyɛ yɔɔ. Mɔɔ sʊndʊ nɛ nimvela mba yekina nɛ ɛyʊ yaa tɛtɛ kpɩnɛ pɩzɩɣ nɛ pɩɖɔ camɩyɛ. Mɔɔ sakɩyɛ kpɛndɩna nɛ pɩpɩsɩ mɔɔ sʊndʊ.
Mɔɔyɛ kɛna ɛyʊ pilinzi taa hɔɔlʊʊ ŋgʊ kɩkɩla ɖoŋ kaŋ kaŋ yɔ. Yee pakpaɣ ɛyʊ mɔɔ sʊndʊ kɔyɔ,  ɛwɛna mɔɔ mɩnɩŋ naalɛ nɛ looɖo (206). Ɛlɛ ɛyaa nabayɩ wɛɛ lɛ, pɔ-mɔɔ tatalɩ mbʊ mbʊ pʊyɔɔ yɔ naayɛ ɔɔ kɛ nandʊ naayɛ kpagba. Mɔɔ ana a-yɔɔ kɛ nandʊ wɛɛ nɛ hokazi yaa lila naayɛ ɖɔkɩna nanzɛmɩyɛ kɛ mɔɔ ana a-yɔɔ.  Hokazi nzɩ ɖɔɖɔ tamna mɔɔ ana nɛ ɖama. Piya afolomwaa mɔɔ wɛɛ ɖɔfɩɩ nɛakpaɣ ɖoŋ nɛ akpaɣ ɛɖɩɣna paɣlʊʊ lɛ. Mbʊ yebina nɛ pɩɣa ɛcam mɔɔyɛ ɛpɛlaa kɔyɔ, ɖɩɩlaazɩɣ tam. 

Mɔɔ wɛna wazasɩ ndɩ ndɩ kɛ mɔɔ sʊndʊ taa. Kacalaɣ taa lɛ, mɔɔ yebina nɛ ɛyʊ nandʊ ɖɔkɩ ɖama yɔɔ nɛ ɛpɩzɩɣ nɛ ɛsɩŋgʊ ɛ-naŋgbanzɩ yɔ nɛ ɛɖɔŋ nɛ ɛkpaɣ nɛ etiki nɛ ekotuu nɛ pɩwayɩ lɛ, mɔɔ kʊɖʊma ana ahʊʊzʊʊna ɛyʊ hɔɔlɩŋ nɩɩyɛ yɔɔ ɛzɩ: ɛyʊ taa hɔ, lotu, hʊzʊŋ, ñalamɩyɛ, hosaɣ lawubu. Ɛyʊ mɔɔ taa lɛ, nakpaɖaɣ taa mɔɔyɛ kɩlɩna ɖaalʊʊ. Mɔɔ taa payɩ lɛ, mɔɔyɛ nɖɩ ɖɩkɩla ɖoŋ yɔ, nɖɩɩlɛ keɖe.

Pɩwɛɛ se ɛyʊ ɛtɩlɩ se paa ɛtɔkɩ nandʊ ndʊ ndʊ nɛ ɛsalɩɣ tɩ-mɔɔ se a-taa anaɣam wɛɛ nɛ pɩwɛ ɖeu nɛ leleŋ kɔyɔ, pɩfɛyɩ se ɛtamna anasayɩ kpɩna ñɩna. Payaʊ se anasayɩ kpɩna yɔ, pɩwɛɛ se ɛyʊ ɛnɩɩ se pɩkɛna kpɩna wena pɔɖɔʊ-yɛ nɛ avema naalɛ yaa naatozo nɛ atɛma talʊʊ tɔɔʊ yɔ. Mbʊ pʊyɔɔ yɔ, tɔɔnasɩ nzɩ pɩtɛ kpɩna ana atɔkɩ yɔ, poluki-sɩ kulubu nɛ ñɩma wena pɔsɔkɩ-yɛ ɖɔɖɔ se apaɣlɩ lɔŋ lɔŋ yɔ, nabʊ yʊ taa pɩkɛna ɛyʊ kɛ kʊdɔŋ.

[[Category:!Main category]]
[[Category:Ɛyʋ pilinzi]]
