{{Ɛyaa sɔsaa
|Ɛ-hɩɖɛ        = Salvador Dalí
|image         = Dali Allan Warren.jpg
|px            = 190
|text          = 
|Ɛ-ɛjaɖɛ       = [[Ɛsipaañɩ (Espagne)|Ɛsipaañɩ]]
|Ɛ-tʋmɩyɛ      = Keɖeyaɣ laɖʋ
|Ɛ-ɖɩlʋlɩyɛ    = Figueres, Catalonia, [[Ɛsipaañɩ (Espagne)|Ɛsipaañɩ]]
|E-efemiye kɩlʋlɩyɛ    = [[Agoza fenaɣ]] kɩyakʋ 11 n̄ɩŋgʋ wiye, pɩnaɣ 1904
|Ɛ-ɖɩsɩbɩyɛ            = Figueres, Catalonia, [[Ɛsipaañɩ (Espagne)|Ɛsipaañɩ]] 
|E-efemiye kɩsɩbɩyɛ    = [[Kɔlaɣ fenaɣ]] kɩyakʋ 23 n̄ɩŋgʋ wiye, pɩnaɣ 1989
|E-nesi ñɩɣʋ           = Salvador dali signature.svg
}}
[[Fichier:Salvador_Dali_NYWTS.jpg|vignette|Salvador Dali NYWTS]]
[[Fichier:Dalí.Perseo.JPG|vignette|Dalí.Perseo]]
[[Fichier:Dalí.Rinoceronte.JPG|vignette|Dalí.Rinoceronte]]

Palʊla  Salvador Dalí kɛ [[agoza fenaɣ]] kɩyakʊ 11 pɩnaɣ 1904 kɛ Figera haɖaa taa, katalɔñɩ egeetiye taa, [[Ɛsɩpaañɩ]] ɛjaɖe taa. Salvador Dalí sɩba Figera tɛtʊ taa kɛ [[kɔlaɣ fenaɣ]] 23 wiye pɩnaɣ 1989 ɛɛwɛna pɩnzɩ 84. Pɩnzɩ nzɩ sɩ-taa ɛlaba ɛ-tʊmɩyɛ camɩyɛ yɔ nzɩ lɛ 924 nɛ 1989 taa. Palʊla-ɩ lɛ payawaɣ-ɩ se Salvador Domingo Felipe Jacinto Dalí y Domènech pʊcɔ payaɣ-ɩ yem se Salvador Dalí. Ɛkɛ tɔlɩm tayʊ, anjaʊna lɩzɩʊ, sɩʊ kpelesi mayʊ, kɩlɛmɩŋ yaa fotonaa lɩzɩyʊ nɛ takayɩsɩ kɩkalɩsɩ mayʊ. 

Lona wena a-taa ɛkɩula caaʊ nɛ ɛla ɛ-tʊma yɔ ana lɛ: [[Sɛŋgapuuri|Siŋgapuri]], [[Tɛl-Aviv]], [[Fransɩɩ]], [[Maadiriidi|Maadridi]], [[Etaazuunii|Etazunii]], [[Ɛsɩpaañɩ]]. Payaɣe-caa se Salvador Dalí i Cusí (1872- 1952) nɛ e-ɖoo kɔyɔ Felipa Domènech Ferrés y Bom (1874-1921). Payaɣ ɛ-halʊ se Gala Dalí nɛ ɛ-na-ɩ pɩnsɩ 1934 nɛ 1982 kɛ palaba. Ɛkɛ weyi pakpaɣ ɛzɩ mba pɛwɛna kadadayaɣ lɩmaza pa-ñʊndaa yɔ nɛ ɛwɛ pɩnzɩ mɩnɩŋ XX taa saɣya nɛ tɔlɩm tayaa sɔsɔ pa-taa. Ɖooo ɛ-pɩcatʊ taa kɛ ɛsɔɔla maazɩm haʊ lɩmaaza. Pʊyɔɔ kɛ ɛkʊyɩ Figera nɛ ewolo Madridi se ɛla keɖeɣyaɣ tʊmɩyɛ. Peeɖe ɛɖʊ taabalɩɩ nɛ Federico García Lorca nɛ Luis Buñuel. 

Ɛɛwɛna pɩnzɩ 5 lɛ ɛ-ñɩma wona-ɩ ɛ-ɖalʊ pɩlaʊ yɔɔ, pawɩlɩ-kʊ nɛ peheyi-i se: ɛ-ɖalʊ weyi pepima peeɖe yɔ, pɩwɛ ɛzɩ e-ɖom yɔ. Ɛ-ɖalʊ ɛnʊ ɛsɩba lɛ paawɛna ɛ-hɔɔ nɛ payawaɣ-ɩ ɖɔɖɔ se Salvador. Tɔm piye nɖɩ ɖɩpazɩ ɖɩɖʊkɩna-ɩ siŋŋŋ nɛ ɛyɔɔdɩ se: « Palʊla-m ɖom. Paalʊla-m man-ɖalʊ lone taa, pɩha-ɩ camɩyɛ  nɛ nɔɔyʊ ɛɛpɩzʊ ɛlabɩ-ɩ nabʊyʊ. Ɛcaɣ ɛjaɖɛ ɖɩnɛ ɖɩ-yɔɔ kɛ pɩnzɩ lʊbɛ pʊcɔ ɛ-ñʊʊ taa nimasi mʊʊ miŋ.» Ɛ-caa nɛ e-ɖoo pataakɩlɩ-ɩ nɛ ñaŋ nɛ petekizina-ɩ ɛ-lɩmaazɩyɛ naɖɩyɛ. E-ɖoo se ɛnʊ kaawɛna pɩnzɩ looɖo lɛ, ɛɛsɔɔla se ɛpɩsɩ kʊʊkʊ yaa tɩsɩyʊ nɛ ɛɛwɛna pɩnzɩ lʊbɛ lɛ ɛsɔɔlɩ se ɛpɩzɩ Napoléon nɛ pɩwayɩ kɛ mbʊ yɔ ɛ-lɩmaaza wɛɛ pɩkpaɣ ɖɔŋ nɛ pɩkpaɣ.
[[Category:!Main category]]
[[Category:Keɖeyaɣ laɖaa]]
[[Category:Ɛsɩpaañɩ]]	
[[Category:Abalaa sɔsaa]] 	
[[Category:Ɛyaa sɔsaa]]
