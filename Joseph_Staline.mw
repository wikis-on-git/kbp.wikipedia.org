{{Ɛyaa sɔsaa
|Ɛ-hɩɖɛ        = Joseph Staline
|image         = Stalin in exile 1915 Colour.jpg
|px            = 190
|text          =
|Ɛ-ɛjaɖɛ       =  [[Ruusii (Russie)|Ruusii]]
|Ɛ-tʋmɩyɛ      = Ɛjaɖɛ ñʋʋdʋ
|Ɛ-ɖɩlʋlɩyɛ    = Gori, Tiflis Governorate, Caucasus Viceroyalty, [[Ruusii (Russie)|Ruusii]]
|E-efemiye kɩlʋlɩyɛ    = [[Saŋayɩŋ fenaɣ]] 18 wiye, pɩnaɣ 1878
|Ɛ-ɖɩsɩbɩyɛ            = Kuntsevo Dacha, Kuntsevo, Mɔsɩkʊʊ (Moscou), [[Ruusii (Russie)|Ruusii]]]
|E-efemiye kɩsɩbɩyɛ    = [[Lakɩŋ fenaɣ]] 5 wiye, pɩnaɣ 1953
|E-nesi ñɩɣʋ           = Stalin Signature.svg
}}[[Fichier:Stalin in 1943.png|vignette|Staline (1943)]]

Joseph (Iossif) Vissarionovitch Djougachvili (géorgien kʊnʊŋ taa lɛ, იოსებ ბესარიონის ძე ჯუღაშვილი, Iosseb Bessarionis dze Djoughachvili, Rusii kʊnʊŋ taa lɛ, Иосиф Виссарионович Джугашвили), hɩɖɛ ɖɩnɛ pasɩmana-ɩ Joseph Staline (Иосиф Сталин) pɩtɩŋna ɛ-tɛ yɛlɩɣ yɔɔ lɛ, paya-ɩ se vojd (pʊ-tɔbʊʊ se ɖiyiyu), yaa ɛyaa samaɣ caa. Palʊla-ɩ saŋayɩŋ fenaɣ kɩyakʊ 18 pɩnaɣ 1878 ɛlɛ, ɛjaɖɛ kewiyaɣ hɩɖɛ taa lɛ, saŋayɩŋ fenaɣ kɩyakʊ 21 pɩnaɣ 1879 Gori (Ruusi Ampiiri taa, nɔɔnɔɔ Géorgie ɛjaɖɛ taa). Ɛsɩ lakɩŋ fenaɣ kɩyakʊ 5 pɩnaɣ 1953 [[Mɔsɩkʊʊ|Moscou]], ɛɛkɛ kpɛndɛ ñɩm lɩmaɣzɩyɛ lɛɛzɩyʊ nɛ soviyetiki ɛjaɖɛ ñʊʊ tʊ ɛ-tɛ nɛ géorgienne kiŋ. 

Ɛɛkɛ takayaɣ mayʊ Soviyetiki kpɛndɛ kewiyaɣ ŋgbɛyɛ taa kpaɣ nɛ pɩnaɣ 1922, e-ɖiya soviyetiki samaɣ kpɛndɛ ñɩm lɩmaɣza tɩnaa ŋgbɛyɛ kɩkpɛndɩyɛ (URSS) kpaɣ nɛ pɩnzɩ 1920 tɛmtʊ alɩwaatʊ taa pɩkɔɔ pɩtalɩ ɛ-sɩm. Ɛlaba ñazʊʊ lɩmaɣzɩyɛ tɔm ɛ-maɣmaɣ. Tɔm kɛdɩyaa ha-ɩ kpaɖʊ yɔɔ kpaɖʊ yɔɔ maɣzɩm ndɩ ndɩ nabʊyʊ mbʊ se ɛnʊ tɩna ɛyaa miiliyɔɔwaa naatozo ŋtalɩ nɩɩlɛ tɛ sɩm tɔm. 
  
Pakʊmɩ-ɩ hɩɖɛ se Sosso (Iossef yaa Iosseb tɔm pee yɔɔ patʊwa) ɛ-pɩjatʊ wɛɛ taa, pʊwayi lɛ, peyele payaɣ-ɩ se Koba (géorgien sɔdʊʊ ɛyʊ nɔyʊ tɔmna mbʊ) ɛ-tɛ mɛɛsaɣ tɛɛ politiki kajalaɣ pɩnzɩ taa nɛ ɛ-ɛgbaɣtɩnaa. Pʊwayi ɖɔɖɔ ɛɖaɣnɩ hɩɖɛ sɛʊ se Staline, [[Ruusii|Ruusi]] tɔmpiye сталь (stal) yɔɔ pama-ɖɩ, pʊ-tɔbʊʊ se kaɖaɖa ñɩɣyʊ.

Staline caa, Vissarion Djougachvili, kaakɛ nataŋgbalaa ñɛyɩyʊ nɛ ehiɣ ñɩm camɩyɛ, ɛlɛ ɛkpaɣ ɛ-tɩ nɛ sʊlʊm. Ɛ-tɛ Géorgie nɛ Hayi yɔɔ haɖaa nabɛyɛ taa, Djougha (ɛ-hɩɖɛ lɛ, peeɖe). E-ɖoo Ekaterina Gavrilovna Gueladzé, ñaakɛ tɔɔlɩ ñɛyɩyʊ Ossétie tɛtʊ taa. Krɩstʊ tʊ siŋ, ɛ-walʊ kiza-ɩ, eseɣti ɛ-pɩyalʊ se ɛkɛ fada nɛ ɛɛpɩzɩɣ hɛyʊʊ e-sukuli yɔɔ. Staline evebutu taa, ɛ-ñɩma sʊʊ 10 Gori cɔjɔ naŋ habɩyɛ. 

Agoza fenaɣ pɩnaɣ 1907 lɛ ewolo Londre ajɛyɛ samaɣ waɖɛ lɩmaɣzɩyɛ ñʊʊŋ tɩnaa kediizaɣ. Ɛpɩsaɣ lɛ, ɛtɩŋna [[Caama]] ɛjaɖɛ taa nɛ ɛkatɩ Lénine Leipzig. Ɖomaɣ fenaɣ  kɩyakʊ 7 pɩnaɣ 1908 taa lɛ, pakpa-ɩ Bakou, paɖʊyɩ salaka peeɖe pɩkɔɔ pɩtalɩ pɩnaɣ 1908 nɛ pʊwayi lɛ, pɛkɛzɩɣ Vologda egeetiye. Pɩnaɣ 1908, pɛɖɛna-ɩ Solvytchegodsk tɛtʊ taa, pʊnɔʊ taa tomnaɣ yɔɔ takɩŋ takɩŋ kʊɖɔŋ kpayi. Ese lakɩŋ fenaɣ taa pɩnaɣ 1909. Agoza fenaɣ kɩyakʊ 5 pɩnaɣ 1912 pakpa-ɩ Saint-Pétersbourg. Pɛɖɛna-ɩ Sibérie, Narym tɛtʊ taa. Ese peeɖe salaŋ fenaɣ kɩyakʊ 13 nɛ ɛpɩsɩ Moscou.

[[Category:Politiki laɖaa]]	
[[Category:Ruusii]]	
[[Category:Ɛyaa sɔsaa]]	
[[Category:Abalaa sɔsaa]]
