Kiɖe tɛ lɛ, Kabɩyɛ ñɩma tafɛyɩna kewiyaɣ, ɛlɛ kɛ-nɛyɔ paɖʊ-kɛ ajɛyɛ pajaɣmañʊŋ yɔ alɩwaatʊ taa. Pɩpɩsɩ [[sɔnzɩ]] nɛ ɖeɖe nɛ sɔnɔ lɛ, paɖooye lɛ wiyaʊ wɛ pa hɔlʊʊ ŋgʊ kɩ-taa agbelaa wena pasɩmayɛ yɔ a-taa. Samaɣ taa ɛyaa lɩzɩna pa-wiyaʊ ɛlɛ, komina taa caɣyaa wɛ nɛ pɔcɔŋna pʊɖɔnɛ taa.
 
Samaɣ taa pa ɛyʊ weyi pɩzɩʊ ɛkɛ wiyaʊ ɛlɛ ŋwɛɣna nangbaŋgʊ hɔm takayaɣ nɛ ŋwɛɣna cɩɖɩ cɩɖɩ wɛtʊ tʊnɛyɔ ɛ-wɛʊ lɔŋ nɛ ɛ-wɛ hɛɛɛ nɛ ɛ-wɛ suɖuu mbʊ pʊyɔ yɔ ɛ-wɛtʊ samaɣ kpaɣkʊ. Pʊyɔɔ lɛ, ɛɖanɛ ɛpɩzɩɣ ɛkɛ wiyaʊ mbʊ pʊyɔɔ yɔ pʊwɛ se ŋwɛna nɛ ndɩlɩ ɖɔkʊʊ hɔʊ nɛ pʊcɔ ndɔkɩ samaɣ. Pʊyɔɔ poduu eduuye se ɛyaadʊ payaɣ wiyaʊ. Pʊdɔbʊ se wiyaʊ ɛnʊyɔ ɛwɛna ɛyaa sakɩyɛ.

Sɔnɔ kɩyakɩŋ ɛnɛ ɛtaa yɔ halʊ ɖɔɖɔ pɩzɩʊ ɛkɛ wiyaʊ. Alɩwaatʊ ndʊ patʊʊzʊɖʊ tɔm takayaɣ kanɛyɔ ka-da yɔ, halʊ kɛna Piya kantɔŋ wiyaʊ. Ɛyeke ɛsɩmɩna nɛ ɛ-kandʊ sɔŋzɩ. Ɛ-hʊʊ ɛyaa hɛkʊ taa ñɩm nɛ efeletu tɔm. Wiyaʊ hɔŋ ɛyʊ naŋgbaŋgʊ ɖɔɖɔ ɛzɩ [[Togo]] ɛjaɖɛ paɣtʊ pɔzʊʊ yɔ. Ɛyeke koŋ ɛ-hana waɖɛ se pɛɖɛɛ kpɛzɩyɛ.

Wiyaʊ wɛna kɛsɛsɩ nasɩyɛ. Ɛwɛna waɖɛ se ɛcaɣ kewiyaɣ taa sɔsaa cɔlɔ kediisasi sɔsɔsɩ ɖɩlaɖɛ. Wiyaʊ pɩzɩʊ ɛyɔɔdʊʊ sɔsaa tɔm ɖʊhʊyɛ. Ɖooo taa lɛ ɛpɩzɩʊ ɛkpaɣ ɛyaa nɛ dɔŋ nɛ palakɩ tʊma ɖoŋ cɩna ɛ-hayim taa.

Wiyaʊ kewiyaɣ ɛtɛŋ ɛzɩ cɔjɔ ɛlɛ, yee natʊyʊ ɛkpaɖa ɛzɩ ɛ-sʊ kpaŋ yaa ɛ-yʊlʊma yaa ɛ-tɔm natʊyʊ ɛsʊ efeletʊ taa kɔyɔ pɩpɩzɩ piyele nɛ pamʊ kewiyaɣ ɛ-nesi tɛɛ. Ɛlɛ ɛmʊla yaa ɛ-mɩla kɔyɔ paapɩzɩ pɔ-hɔzɩ ɛ-tɛ kewiyaɣ toko.

==Kabɩyɛ kantɔɔnaa awiya==
Kabɩyɛ kantɔɔnaa awiya hɩla nɛ pa-[[Kaŋgalaafu|kaŋgalafunaa]] masɩ kɔyɔ :

{| cellpadding="3" class="wikitable" style=text-align:center
! Kantɔŋ
! Wiyaʋ
! Kaŋgalafʋ mayaɣ
|-
! [[Acaŋkpadɛ]]
| Ɖajaa Mʋʋzʋʋ Kabanaa Tɔyɩ
| 90 23 55 20
|-
! [[Awɩnjɩlʋʋ]]	
| Ɖajaa NABƐDƐ Pɩdɛ
| 90 92 07 75
|-
! [[Caɖɛ]]
| Ɖajaa CAŊGAYƖ Kʋjɔʋ
| 91 18 74 82
|-
! [[Camdɛ]]
| Ɖajaa ADOM Kʋjɔʋwɛñaŋ
| 90 00 17 75
|-
! [[Cɩcaʋ]]
| Ɖajaa PƖDƖƖWANAA Sɩmdɔkɩ
| 90 89 45 33
|-
! [[Kemeɣa]]
| Ɖajaa ALI Pekemazɩm
| 90 93 66 44
|-
! [[Kpɛnzɩndɛɛ]]
| Ɖajaa SAMA K. Pajaɖɔ
| 90 84 70 07
|-
! [[Laaza]]
| Ɖajaa AZUMAƉƆ Cuwa
| 90 31 48 07
|-
! [[Lamaa]]
| Ɖajaa MINZA B. Yomaa
| 90 20 90 69
|-
! [[Landaa]]
| Ɖajaa SƆŊGAYƖ Palakiyem
| 90 73 65 81
|-
! [[Piya]]
| Ɖoɖoo KPIKI Esɔham
| 90 04 89 62
|-
! [[Pɔɔʋ]]
| Ɖajaa TUKA Kpacaa
| 90 23 56 75
|-
! [[Saɖaɣkawa]]
| Ɖajaa KUƉUMTA Kpasi
| -
|-
! [[Somdinaa]]	
| Ɖajaa AWULI Calɩmdabalʋ
| -
|-
! [[Yaɣdɛ]]
| Ɖajaa TELUU Sama
| 90 98 74 43
|-
[[Category:!Main category]]
[[Category:Kabɩyɛ ɛsakuliye]]
