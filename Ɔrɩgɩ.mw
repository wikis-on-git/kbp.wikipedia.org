Ɖɛ-hɛkʊʊ taa ɔrɩgɩ kɛ tɩŋ ŋgʊ kɩwɛ ɛzɩ kemaɣ, kɩkɛ pɩnaɣ taa ñɩɣyʊʊ nɛ kɩ-tɛ nɛ tɩŋ weyi e-pee wɛ pɔyɩŋ taa yɔ ɛ-tɛ. Kɩwɛ ɖɔɖɔ ɖooo lɔnda tɩŋ weyi pahayaɣ-ɩ yɔ ɛ-taa. Kʊ-mʊna camɩyɛ ɛwaɖɩyɛ tɛtʊ ɛjaɖɛ tɛ wɛtʊ pɩlɩnɛ ŋna paa wɩlɩŋ ɛgba pɩcɛyʊʊ-kʊ mbʊ lɛ, kɩkɛ kajalaɣ tɔɔnaɣ ŋga ɖooo canaʊ [[Krɛsɩ (Grèce)|Krɛkɩ]] mba kɩlaɣ hayʊʊ yɔ nɛ pɔtɔkaɣ tɔɔnaɣ ŋga ɛzɩ tindine yaa tɛɛʊ (maza). Ɔrɩgɩ ñɔʊ ɖɔɖɔ camɩyɛ sɔŋgaɣ halɩ ntalɩ kʊkʊyʊmɩŋ taa mɛta naa 4500 [[Tibɛtii]] ɛjaɖɛ taa.
 
Pasɩma ɔrɩgɩ pɩlɩnɛ kɩ-tɛ lɔtʊ ɖʊ cɔm cɔm ɛzɩ tandʊʊ yɔ, kɩkɛ ɖɔɖɔ tɩŋ taa tɩŋ ŋgʊ paya-kʊ se pɩyaʊ ñɩɣyʊʊ kɛ ɛyaa kpeekpe tɛ yɔɔdaɣ taa. Ɖooo lɔnda kɩɩwɛ ɛyʊ cɔlɔ. Paasɩma-kʊ mʊzʊŋ kɩkpaɖɩŋ taa ɖooo pɩtalɩ pɩnzɩ 15000 cɔlɔ. Pakatɩ ɔrɩgɩ tɛ cajaasɩ canaʊ kiɖe tɛ nɛ palakɩnɛ anasaayɩ sʊlʊm kɛ anasaayɩ sʊlʊm tʊma kuduyuŋ cikpeŋ taa kɛ [[Egipiti (Égypte)|Egipiti]] nɛ [[Siini (Chine)|Siini]] ajɛyɛ pɩtalɩ pɩnzɩ 5000 mbʊ yɔ.
   
Ɔrɩgɩ tɛ haɖaʊ taa lɛ, ɖɩnaɣ se kɩwɛ ndɩ ndɩ, nikaɣ tɛ ɔrɩgɩ kʊ-kʊ kɩwɛ ɖoŋ nikaɣ alɩwaatʊ taa halɩ pɩtalɩ −15 °C nɛ kɩpɩzɩɣ kʊɖʊ lʊtʊ tayɩ tayɩ kɩwɛna pee cɛnzɩ naalɛ yaa kɩwɛna lʊtʊ lɔɔ lɔɔ kɛ pee cɛnzɩ loɖo. Nikaɣ tɛ ɔrɩgɩ naa ndɩ ndɩ mba pɛwɛnɛ cɛnzɩ loɖo yɔ payaɣ-wɛ se escourgeon. Poɖuu-wɛ [[salaŋ fenaɣ]] tɛmtʊ alɩwaatʊ pɩtalɩ [[aloma fenaɣ]] tɛ paɣzɩtʊ nɛ pʊpɔzʊʊ peleŋ-yɛ camɩyɛ nɛ pʊcɔ nikaɣ alɩwaatʊ talɩ. Kpiziiɖe tɛ ɔrɩgɩ kʊkʊ sɔɔlɩ ɖɔm pɛɛ, tɩŋ lɩm ñɔʊ alɩwaatʊ tobi nɛ poɖuu-kʊ [[lɛɛlaɣ fenaɣ]] nɛ [[lakɩŋ fenaɣ]] taa kɛnɛ.

[[Category:!Main category]]
[[Category:Tɔɔnasɩ]]
