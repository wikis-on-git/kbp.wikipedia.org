Salto Anjɛɛlɩ lɩmfalɩyɛ kɛŋna keteŋga kpeekpe yɔɔ lɩmfaɖɛ nɖɩ kɩkɩla kʊyʊʊ yɔ nɛ kʊ-kʊyɩmɩŋ taa maɣna mɛtanaa ɛzɩ 979 yɔ. Lɩmfalɩyɛ ɖɩnɛ ɖɩwɛ Kran Sabana nɛ pɩtʊʊzɩna Fenezuyela tɛtʊ taa. Payaɣ Salto Anjɛlɩ ɖɔɖɔ se Tiiyu maʊ (ɛlɛ pɩtamʊna camɩyɛ pʊtɔbʊʊ) mbʊ pʊyɔɔ yɔ kacalaɣ-tʊ weyi ɛcala lɩmfalɩyɛ nɖɩ naʊ yɔ, payaɣ -ɩ se Jimmy Angel. 

Salto Anjɛɛlɩ kɛna pɔɔ ŋga payaɣ-kɛ se Riyo keerɛrp yɔ ka-taa. Pɩkɛna pɔɔ cikpelaɣ nakɑyɩ nɛ kapaɣzɩna Ooyaŋ Tepu pʊʊ taa. Ooyaŋ Tepu (Auyan Tepuy) tɔbʊʊ nɛ arekum kʊnʊŋ taa se aleewaa pʊʊ. Pʊʊ kʊnɛ kɩwɛ pɔŋ weyi ɩkɩla kʊyʊʊ nɛ pakɩlɩɩ sɩm yɔ ɩ-taa nɛ kɩwɛ tuuɖe taa nɛ Kanayima tɛtɛ wendu kaɖaɣ kɔclɔ. Kaɖaɣ kanɛ UNESCO ɖʊ-kɛ kɩ-pɩlɩŋ taa ɖooo pɩnaɣ 1994. 

Ɖooo pʊʊ ŋgʊ kʊ-ñʊʊ taa kɛ Riyo Kerɛp lɩm kpɛzʊna ɛzɩ mɛtanaa 807 yɔ nɛ kɩpɩɩ kɛcɛlɛŋga sɔsɔɣa nakayɩ, lɩm tɔyɩ pɩ-tɩ ɛzɩ mɛtanaa 15 yɔ pɔcɔ pɩtalɩ ɖooo pʊʊlʊʊ nɛ pɩtalʊ ɛzɩ mɛtanaa 979 yɔ. Lɩmfalɩyɛ ɖɩnɛ ɖɩ-walanzɩ taa pɩzʊ pɩtalɩ ɛzɩ mɛtana 107 yɔ. Piyele nɛ pɩ-tɛkʊkʊyɩmɩŋ  ñɛwɛna mɛtanaa ɛzɩ  2 058 yɔ. Lɩm pʊnɛ pɩkpɛzʊ, pɩfalʊʊ nɛ pɩpɩyʊ ñebina nɛ Salto Anjɛɛlɩ kɛna keteŋga kpeekpe yɔɔ lɩmfalɩyɛ nɖɩ ɖɩkɩlɩ kʊyʊʊ yɔ.
