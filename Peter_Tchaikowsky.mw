Piotr Ilitch Tchaïkovski yaa Tchaïkovsky (Ruusi kʊnʊŋ taa Пётр Ильич Чайковский, [ˈpʲotr ɪlʲˈjit͡ɕt͡ɕɪjˈkofskʲɪj], ɛkɛ Ruusi ɛjaɖɛ taa hendu lɩzɩyʊ kɛ ɛjaɖɛ kɩkɛzɩyɛ lɩmaɣzɩyɛ alɩwaatʊ taa. Palʊla-ɩ agoza fenaɣ kɩyakʊ 7 (ɖomaɣ fenaɣ kɩyakʊ 25) pɩnaɣ 1840 kɛ Votkinsk tɛtʊ taa nɛ ɛsɩ kamɩŋ fenaɣ kɩyakʊ 6 (aloma fenaɣ kɩyakʊ 25) pɩnaɣ 1893 kɛ Pétersbourg kiɖeɖeu tɛtʊ taa.  

E-cejewiye wɛ ñɩm pazɩ nɛ pɛtɛ Ukraine kiŋ nɛ sɔɔjɔna hɔɔlʊʊ taa ɛyaa nabɛyɛ mbʊ lɛ, palʊlɩ Piotr kɛ Votkinst, Oudmourtie tɛtʊ taa lone naɖɩyɛ nɛ ɖɩwɛ Oural taa kɛnɛ. Ɛɛkɛ pɩɣa naalɛ ŋga kɛ Ilia Petrovitch Tchaïkovski cɔlɔ (hasɩyaɖɛ fenaɣ kɩyakʊ 31 pɩnaɣ 1795 ŋtalɩ pɩnaɣ 1880 kɔlaɣ fenaɣ kɩyakʊ 21), ɛɛkɛ tɛtɛ ñɩɣlɩm wondu tʊma tambaɣ lɩzɩyʊ. 

Ɛ-maɣmaɣ ɛɛkɛ Piotr Fiodorovitch Tchaïka pɩyalʊ (1745-1818) nɛ e-ɖoo kɛkɛ Fransɩɩ tʊ, Alexandra Andreïevna Assier (kɩyɛna fenaɣ kɩyakʊ 11 pɩnaɣ 1812 ŋtalɩ mɩsɩkʊm fenaɣ kɩyakʊ 25 pɩnaɣ 1854 alɩwaatʊ taa). 

Ɛwɛna hɛkʊ taa kɔʊ nɔyʊ ɛlɛ payaɣ se Zinaïda (palʊla-ɩ pɩnaɣ 1829 kɛ kajalaɣ nesi ɖɔkʊ ɛ-caa cɔlɔ. Pʊwayɩ lɛ, ɛpɩsɩ lelu nɛ ɛ-cɔlɔ ɛcaɣ nɛ ehiɣ tɩlasɩ sakɩyɛ nɛ ɛ-ɖalʊ Nicolaï (pɩnzɩ 1838 ŋtalɩ 1911) alɩwaatʊ. Pʊwayɩ kɛ Alexandre pɩnaɣ 1842 ( weyi akaɣ kɛʊ Davydov tɛ abiɖe yɔ kɛlɛ ɛñɔtɩna-ɩ kpam nɛ ewoki ɛ-hɛzɩɣ peeɖe. 

Pakaɣa cenje Piotr, nesi kɩpanzɩ yɔɔ nɛ lɩmɩyɛ yɔɔ, e-ɖoo Alexandra Andreïevna nɛ ɛ-kɔɔna Alexandra (ɛcaɣa) nɛ Zinaïda (ɛsɩŋa) nɛ ɛ-ɖalaa Nikolaï (ɛsɩŋa) nɛ Hippolyte (ɛcaɣa) nɛ ɛ-caa Ilia Petrovitch. Ɛ-kajalaɣ tɛ tɩ-cɛyʊ pɩlɩna miziiki yɔ kaakɛ piyano mabʊ lɩmaɣzɩyɛ. E-ɖoo kaawoba Pétrsbourg tɛtʊ taa ɛnɛ ɛ-kɔɔ lɛ, palɩzɩ hendu natʊyʊ nɛ paya-tʊ se Ɖo-doo Pétersbourg kiɖeɖeu tɛtʊ taa. 

Pɩnzɩ kɩgbanzɩ taa lɛ, ɛpaɣzɩ piyano ɛnɛ Maria Paltchikova. Pʊcɔ pɩnzɩ natozo lɛ, ɛpaɣzɩ hendu teu ɛzɩ ɛ-wɩlɩyʊ maɣmaɣ yɔ. Kpaɣɖʊ 19 alɩwaatʊ taa lɛ, hɔŋ weyi ɛ-taa kaawɛ hɛzɩyɛ yɔ powokina pe-piya sukulina mba pata papɩzɩ se pɛkpɛlɛkɩ pɩɣa nɛ kaatɛŋ lɛ, kɛnɛ ke-nesi tɛ tʊmɩyɛ kpaagba yɔ.

[[Category:!Main category]]
