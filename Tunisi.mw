Tunisi kɛna ɛjaɖɛ naɖɩyɛ taa tɛtʊ sɔsɔtʊ natʊyʊ. Ɛjaɖɛ nɖɩ lɛ Tuniizii ɛjaɖɛ. Tɛtʊ tʊnɛ tɩwɛ Tuniizii ɛjaɖɛ nɛ hayʊ kiŋ nɛ tɩñɔtɩna lɩm pɔɔ ŋga payaɣ kɛ se tunisi yɔ kɛ-tɛ ɛwadɩyɛ cɔlɔ. Tɛtʊ sɔsɔtʊ tʊnɛ tɩ-hɛkʊ taa kɛ tɛtʊ natʊyʊ wɛɛ nɛ tɩwɛ ɖeu kamaɣ fɛyɩ nɛ paɖʊ-tʊ ɛsɩyɛ ekpena pɩlɩʊ sɔsɔʊ taa. 

Pɩlɩʊ ŋgʊ lɛ keteŋa kpeekpe ajɛya ɖʊ ŋgbɛyɛ nɖɩ nɛ ɖɩcɔŋna ɛsakuliye nɛ ɛsɩndaa wobu yɔ nɛ  nɖɩ payaɣ se UNESCO. Ɖooo lɛ payawaɣ tɛtʊ tʊnɛ se Puurigaadi pɩkɔɔ pɩsɩɩna salaŋ fenaɣ nɛɛlɛ pɩnaɣ 1159. Pɩkɔma pɩnaɣ 1228 lɛ, papaazɩ yaʊ camɩyɛ se Tunisi nɛ lakɩŋ fenaɣ nɛɛlɛ pɩnaɣ1956 Tuniizii ɛjaɖɛ mʊ ɖɩ-tɩ yɔɔ wɛʊ lɛ, Tunisi tɛtʊ pɩsɩ camɩyɛ ɛjaɖɛ nɖɩ ɖɩ-tɛtʊ sɔsɔtʊ siŋŋŋ. 

Tuniizii ɛjaɖɛ taa lɛ, Tunisi tɛtʊ kɛŋna tɛtʊ sɔsɔtʊ ndʊ tɩ-taa tɔsʊʊ, ɛsɩndaa wobu nɛ tadɩyɛ labʊ kɩla wɛʊ. Pɩnaɣ 2012 taa pakalɩ kɩgalʊ kɛ Tunisi tɛtʊ sɔsɔtʊ tʊnɛ tɩ-taa lɛ, pɛkpɛnda ɛyaa 638 845 ɛlɛ yee pɩnaɣ 2014 taa patasɩ ɛyaa kalʊ lɛ, pɛkpɛnda miliyɔɔnaa 2 643 695. Payaɣ Tunisi tɛtʊ sɔsɔtʊ tʊnɛ tɩ-tɛ maalika yɔɔ cɔnɔyʊ kɩofalʊ se Seifallah Lasram.

[[Category:!Main category]]
[[Category:Tɛtʋ sɔsɔtʋ]]
