Mʊndʊsʊʊ pɩnaɣ kɛŋna ñɩɩyʊ ŋgʊ kɩmaɣzʊʊ mʊndʊzʊʊ seɣa kɛ heelim taa pɩnaɣ pilim yɔ. Ñɩɩyʊ ŋgʊ kɩ-mayaɣ kɔyɔ: AL yaa A.L yaa ɖɔɖɔ a.l. Yee pamaaza ɖenɖe mʊndusuu ŋgʊ kɩɖɛ pɩnaɣ kʊɖʊmaɣ taa kɔyɔ, pɩkpɛnda kilomɛtanaa 9 461 miliyaarɩ. Kɛlɛm kɛlɛm kʊɖʊmʊʊ taa lɛ, mʊndʊsʊʊ seu kilomɛtanaa 300 000. Panɩɩzɩna fenaɣ mʊndʊsʊʊ talʊʊ tɛtʊ yɔɔ kɔyɔ, pɩkpakʊ kɛlɛm kɛlɛmnaa  1,28 ɛlɛ yee pɩkɛ tɛtʊ nɛ wɩsɩ yɔ kɔyɔ pɩkpɛnda cɛcɛsɩ 8,32. 

Mʊndʊsʊʊ pɩnaɣ wɛna kandɩ nɛ tɛsoŋgiye pɩnaɣ yaa soŋgaɣ pɩnaɣ. Pɩnaɣ ŋga kaka kɛŋna alɩwaatʊ ndʊ tɛtʊ kpakʊʊ nɛ tʊcɔɔ tɩ-tɩ yɔɔ kpɛɛɛ kɛ wɩsɩ nɛ tɩta yɔ. Kɛwɛ ndɩ ɖɔɖɔ nɛ nabʊlɛ ɖeyi ɖeyi tɛyʊ pɩnaɣ yaa pɩnaɣ sɔsɔ. Kaka ñɛkɛŋna pɩnaɣ ŋga ka-taa avema kpɛnda 366 yɔ, mbʊ pʊyɔɔ yɔ pɩnzɩ lɛɛsɩ ɛɛtalʊʊ mbʊ nɛ sɩsɩɣʊna avema 365. Pɩkɛna pɩnaɣ ŋga papɩsʊʊ payaa ɖɔɖɔ se nabʊlɛ kɩmaŋ tɛyʊ pɩnaɣ yaa looɖowaa naalɛtɛyʊʊ pɩnaɣ yaa ɖɔɖɔ nodozowaa naalɛ pɩnaɣ. Pɩkɛna pɩnaɣ ŋga ka-taa lɛlaɣ fenaɣ wɛna kɩyakɩŋ nɛɛlɛ nɛ nakʊ yɔ. Mbʊ yɔ, lɛlaɣ fenaɣ ŋga avema nɛɛlɛ nɛ nakʊ kɩkɩla wɛnaʊ. Nabʊlɛ ɖeyi ɖeyi tɛyʊ pɩnaɣ kɔŋ paa pɩnzɩ naanza nzɩ wayɩ ɛlɛ nabʊyʊ taa pɩpɩzʊ pucɖi. Nabʊlɛ ɖeyi ɖeyi tɛyʊ pɩnzɩ taa kɔyɔ: 2016, 2020, 2024, 2028, 2032 mbʊ mbʊ.
