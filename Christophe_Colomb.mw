{{Ɛyaa sɔsaa
|Ɛ-hɩɖɛ        = Christophe Kolombe
|image         = Christopher Columbus Face.jpg
|px            = 190px
|text          =
|Ɛ-ɛjaɖɛ       = 
|Ɛ-tʋmɩyɛ      =
|Ɛ-ɖɩlʋlɩyɛ    = 
|E-efemiye kɩlʋlɩyɛ    = 1436-1456
|Ɛ-ɖɩsɩbɩyɛ            = Valladolid, Ɛsɩpañɩ
|E-efemiye kɩsɩbɩyɛ    = 20 Agoma fenaɣ 1506
|E-nesi ñɩɣʋ           = Columbus Signature.svg
}}
Palʊla Christophe Colombe kɛ kpaɣ [[kɩyɛɛna fenaɣ]] 25 nɛ [[aloma fenaɣ]] 31 pɩnaɣ 1451 kɛ Zɛɛnɛsɩ tɛtʊ taa nɛ ɛsɩ [[agoza fenaɣ]] nɛɛlɛ pɩnaɣ 1506 kɛ Faladolidi, [[Ɛsɩpaañɩ (Espagne)|Ɛsɩpaañɩ]] ɛjaɖɛ taa. Christophe Colombe kɛ kpɩyʊʊ sayʊ sɔsɔ nɔɔyʊ kpaɣ pɩnzɩ mɩnɩŋ hiu nɛ kagbaanzɩ nɛ mɩnɩŋ hiu nɛ looɖo pa-taa. Ɛkɛ ɖɔɖɔ ɛjaɖɛ takʊʊ woɖu. Ɛ-tʊmɩyɛ nɖɩ ɛlakaɣ-ɖɩ nɛ pɩcɛlɩna Ɛsɩpañɔɔlɩ tɩnaa Isabelle Castille nɛ Ferdinand Aragon.

[[File:CristobalColon.jpg|thumb|Cristophe Colomb]]

Christophe Colombe kɛna ɖooo canaɣ taa weyi ɛlɛɣa tɛzɩɣ [[Atlantique teŋgu|Atilantiki lɩŋgamʊʊ]] yɔ nɛ ɛñɩnaɣ nʊmɔʊ kɩfalʊʊ se kɩɖɛɛna [[Ɛɛndɩ]] nɛ wɩsɩ ɖɩlɩyɛ taa. Kacalaɣ taa lɛ, ɛñɩnaɣ se kiwolo tɛtʊ ndʊ payaɣ se Sipaŋgoo nɛ [[Japɔŋ|Sapɔŋ]] yɔ tɩ-taa. Kpaagbaa mbʊ lɛ, ɛlɩɩ nʊmɔʊ nakʊyʊ yɔɔ nɛ kɩwɛ Amerika nɛ [[Eerɔpʋ tɛtʋ tɔm|Eerɔpʋ]]. Christophe Colomb kpaɣ pɩnzɩ naanza nɛ ɛla tʊmɩyɛ kɛ Ɛsɩpañɩ awiya nɛ paba ñayaa-ɩ se amiralɩ, Ɛndɩ wiyao tɛɛ-tʊ nɛ tɛtʊ ndʊ ndʊ ɛkaɣ lɩɣʊ--tʊ yɔɔ yɔ tɩ-yɔɔ kandɩyʊ. 

Alɩwaatʊ ndʊ Christophe Colombe lɩ Karayiibɩ tetʊ yɔɔ yɔ pɩkpaaɣna mbʊ lɛ Eerɔpɩ tɛtʊ paɣzɩ Ameriki tɛtʊ kpacayʊʊ. Piyebina nɛ Christophe Kolomb pɩsɩ ñɩnɩyaa taa sɔsɔ nɔɔyʊ pɩnzɩ mɩnɩŋ hiu nɛ kagbaanzɩ nɛ hiu nɛ looɖo pa-taa. Paa ɛzɩ paañɩnaa nɛ pɔkɔɔ pana se ɖooo Eerɔpʋ taa mba payawaɣ-wɛ se Fikiiŋsɩ waa yaa kpakpasɩ kpayaa kaatɛma wɛʊ peeɖe kɔyɔ, Christophe Kolomb kɛ paa anɩ ɛsɩma sɔnɔ se ɛnʊ lɛ Eerɔpʋ taa kacalaɣ tʊ weyi ɛfɛyɩ naŋgbaŋgaɣ kɛ Ameriki taa [[aloma fenaɣ]] hiu nɛ kʊɖʊm nɛ hiu nɛ naalɛ ɖoo taa pɩnaɣ 1492.

[[File:Columbus Taking Possession.jpg|thumb|Artist's impression of Christopher Columbus arriving in America]]

Christophe Colombe nana ɛ-ɛsɛ maɣmaɣ nɛ pʊcɔ ɛsɩkɩ se ɛ-tʊmɩyɛ feyɩ kamaɣ mbʊ pʊyɔɔ yɔ ɛ-tamaɣŋga ɛɛɖʊwa se ɛtalɩɣ-kɛ yɔ, ɛtalɩ-kɛ: ɛlɩ Ɛɛndɩ nɛ wɩsɩ ɖɩlɩyɛ. Pɔyɔɔdɩɣ ɛ-yɔɔ tɔm se ɛkɛna kpɩyɩŋ sayaa taa sɔdʊʊ sɔsɔ nakʊyʊ halɩ se ɛnʊ kɩlɩna. Ɛkɛ weyi ɛwɛna Krɩstʊ yɔɔ tɩsɩm sɩŋŋŋ yɔ nɛ [[Politiki tɩlɩyɛ lɩmaɣza|politiki]] taa lɛ ɛɛkpakɩɣ nabʊyʊ. Esusaɣ Krɩstʊ tɔm paale nɛ ɖenɖe pakʊʊ ɛ-tɔm yɔ lɛ se ɛtɔyɩtaɣ Amerika taa ɛyaa mba palɛɣ wɛʊ peeɖe yɔ nɛ halɩ nɛ ɛpɩsɩ-wɛ yoma.

[[Category:Ɛyaa sɔsaa‎]]
[[Category:Abalaa sɔsaa]]
[[Category:Wobiyaa]]
