Heɣlim sɔsɔm yaa fiii fiii heɣlim kɛna heɣlim mbʋ, pɩkɛna kajʋcʋlaɣ heɣlim yaa heɣlim kifiidim sɔsɔm nabʋyʋ yɔ. Pɩtɛ heɣlim mbʋ, pɩtɛ ɖoŋ fɛɛtʋ haɣ nʋmɔʋ kɛgbɛdɛsɩ sakɩyɛ siŋŋ. Heɣlim pʋnɛ, pɩɩfɛtʋʋ paa alɩwaatʋ ndʋ lɛ, ɛlɛ pɩtɛ alɩwaatʋ talʋʋ lɛ, hɛɛɛ tɔm fɛyɩ. Fiii fiii heɣlim pʋnɛ, pɩfɛyɩna kaafaɖa. Heɣlim sɔsɔm pʋnɛ, pi-ɖoŋ ɛɛsɔŋ nabʋyʋ.
  
Pɩkɛna heɣlim mbʋ, puɖoŋ wɛɛkʋʋ sakɩyɛ kpem yɔ. Fiii fiii heɣlim yaa heɣlim kifiidim kaɖɛ n̄ɩm pʋnɛ, pɩkpaɣ piliɖe yaa pɩɖɩlɩyɛ liɖe kɛlɛ mɩndʋ hɔkʋʋ ɖooo ɛsɔ mɩnʋʋ taa. Ɖooo ɛsɔdaa kɛ pɩtɩŋgɛ pɩcalɩʋna paɣzɩɣ. Fiii fiii heɣlim pʋnɛ pɩkɛ tɛʋ sɔsɔʋ helɩm. Heɣlim tɛʋ yaa Fiii fiii tɛʋ payaɣna yaa pɛcɛla hɩɖɛ size (cumulonimbus). Fiii fiii heɣlim yaa heɣlim kifiidim hɛɛɛ n̄ɩmbʋ yaa cikpem mbʋ mbʋ pɩtakɩlɩ ɖoŋ yɔ, pɩpɩzʋʋ puhuu yaa pihuuu pɩtɛ ɖoŋ kɛ, mɩndʋ waaa tɛʋ (nuages d'averses) hɔɔlʋʋ taa Ɛzɩ pɔtɔŋgʋ nɛ fransɩ kʋnʋŋ taa size "cumulus congestus" yɔ.

Pɩtɛ tɛʋ ɖɔʋʋ pazɩ ɛlɛ heɣlim ɛɛkɩlʋʋ kɩ-taa ɛzɩ sɔsɔʋ n̄ɩŋgʋ yɔ. Ɛsɔkaɣ laɣsɩ kpɛlɛkʋʋ tɛ wɛɖʋ kʋnɛ, ɛzɩ payaʋ nɛ fransɩ kʋnʋŋ taa size "phénomène météorologique" yɔ, wɛna wɛkʋʋ ɖoŋ sɔsɔŋ sakɩyɛ siŋŋ. Heɣlim sɔsɔm yaa fiii fiii heɣlim kɛ ɛsɔkaɣ laɣsɩ kpɛlɛkʋʋ hɔɔlʋʋ taa wɛna wɛkʋʋ ɖoŋ siŋŋ.

E-ɖoŋ weyi ɛwɛɛkʋna yɔ, ɛkɩla mbʋ payaɣna fransɩ kʋnʋŋ taa size "cyclone tropical" ŋgʋ kɛwɛ mɛta kɩmaŋ n̄ɩŋgʋ tɩyɛ ke hɔɔlɩŋ naaza kɩmaŋ sɩtɩŋgɛ. N̄ɩnɩyaa sakɩyɛ susuu nɛ pɔtɔŋ size fiii fiii heɣlim yaa heɣlim kifiidim sɔsɔm sakɩyɛ wɛ kedeŋa kpeekpe tɛtʋ kɩlɛmʋʋ putuuɖe yɔ. Pɩtɛ heɣlim fiii fiii sɔsɔm kaɖɛ n̄ɩmbʋ mbʋ, paa pɩnaɣ ŋga lɛ, pʋkʋʋ samaɣ ŋga yɔ, kɛvɛyɩ pakalɩ.

Peeɖe kedeŋa kpeekpe ŋgbɛ nɖɩ ɖɩcɔŋna ɛsɔkaɣ laɣsɩ kpɛlɛkʋʋ tʋmɩyɛ yɔɔ yɔ, nɛ payaɣ-ɖɩ nɛ fransɩ kʋnʋŋ taa size  (Organisation météorologique mondiale) yɔ, tɔŋ size Etaazuuni ɛjaɖɛ fiii fiii heɣlim kifiidim kʋʋ paa pɩnaɣ ŋga lɛ ɛyaa ɛzɩ mɩnʋʋ nɛ pɩtɩnɩ hiŋ kagbanzɩ (150) kɛ mbɩ yɔ. Kedeŋa kpeekpe yɔɔ kɛ mbɩ yɔ, mba fiii fiii heɣlim kʋʋ paba yɔ papɩzʋʋ pɩtalɩ ɛzɩ ɛyaa nasɩdozo ya nasɩnaza kɛ mbɩ yɔ.

[[Category:!Main category]]
