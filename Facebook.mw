[[File:Facebook logo (June 30, 2015).png|thumb|Facebook logo (June 30, 2015)]]
Payaɣ mbʋ se Facebook yɔ, pɩkɛ ɛntɛrɩnɛtɩ hayɩm taa wilaʋ nakʋyʋ. Ɖomaɣ ŋga papɩzɩɣ poɖuu wilaʋ ŋ́gʋ kɩ-taa yɔ, ŋgaa yɔ : kɩlɛmɩŋ nɛ fotonaa nɛ fidewonaa nɛ takayɩsɩ ndɩ ndɩ. Ɛyaa pɩzɩɣ peyekiɣna ɖama tɔm Facebook yɔɔ. Ɛyaa pɩzɩɣ ɖɔɖɔ paɖʋ ŋgbɛyɛ yaa pâla tikasɩ ndɩ ndɩ nɛ pâla tʋma naayɛ Facebook yɔɔ.

[[File:A serviceman accesses social media channels using an iPad, outside MOD Main Building in London MOD 45156052.jpg|thumb|A serviceman accesses social media channels using an iPad, outside MOD Main Building in London MOD 45156052]]
Mbʋ payaɣ se « site web » yɔ, pɩtɛ sɔsaa kpɛndɩ naanza kedeŋa kpeekpe yɔɔ cɩnɛ. Pa-taa payɩ lɛ, mbʋ payaɣ se [[Google]] yɔ ɛyaa kɩlɩɣ labɩnaʋ tʋmɩyɛ. Pʋ-tɔbʋʋ se Google taa ɛyaa kɩlɩɣ sʋʋ. 

Google wayɩ lɛ, mbʋ payaɣ se [[YouTube]] yɔ pɩtɩŋ Youtube wayɩ lɛ, Facebook tɩŋ nɛ wilaʋ kʋnɛ kɩ-wayɩ lɛ, [[Yahoo]] ñatɩŋ. [[Saŋayɩŋ fenaɣ]] taa, pɩnaɣ 2015 taa, pɔcɔnaa nɛ pana lɛ, kedeŋa kpeekpe yɔɔ ɛyaa miiliyarɩ waa 1,59 lakɩ tʋmɩyɛ nɛ wilaŋ sɔsɔŋ naanza ḿba paa evemiye nɖɩ. 

[[File:RIAN archive 988824 Facebook social network&#039;s page.jpg|thumb|RIAN archive 988824 Facebook social network&#039;s page]]
Pa-taa lɛ, ɛyaa miiliyarɩ waa 1,04 labɩna tʋmɩyɛ nɛ Facebook. [[Kɩyɛɛna fenaɣ]] kɩyakʋ nɛɛlɛ nɛ naaza ñɩŋʋ wiye, pɩnaɣ 2015 taa, pɔcɔnaa pana lɛ, ɛyaa miiliyarɩ laba tʋmɩyɛ nɛ Facebook evemiye kʋɖʋmɖɩyɛ.

Ɖooo ɛzɩ wilaʋ ŋgʋ payaa se Facebook yɔ, kɩlɩʋ yɔ, pɩkɛ kajalaɣ kɛlɛ ɛyaa mba palaba-kʋ nɛ tʋmɩyɛ evemiye kʋɖʋmɖɩyɛ taa yɔ patalʋʋ miiliyarɩ yɔ. [[Mɩsɩkʋm fenaɣ]] taa, pɩnaɣ 2017 taa Facebook kaɖa kpayɩ se ɛyaa miiliyarɩ waa naalɛ nɛ pɩɖɛɛ pʋ-yɔɔ lakli-kʋ nɛ tʋmɩyɛ paa evemiye nɖɩ.

Pɩnaɣ 2004 ñɩŋa taa Facebook lɩwa. Harvard sukuli sɔsɔʋ taa kʋñɔwa. Kɩɖa lɩʋ lɛ, sukuli ŋ́gʋ, kɩ-taa sukuli piya ɖeke lakaɣna-kʋ nɛ tʋmɩyɛ. Pʋwayɩ lɛ, pɩha waɖɛ ɖɔɖɔ [[Etaazuunii|Amerika]] sukuli sɔsɔʋ taa sukuli piya se palabɩna-kʋ tʋmɩyɛ. Paba wayɩ Facebook pɩsɩ kedeŋa kpeekpe hakuu nɛ paa anɩ ɛhayɩɣna-kʋ. [[Salaŋ fenaɣ]], pɩnaɣ 2006 ñɩŋa taa kɩpɩsa ḿbʋ.
[[Category:Kabɩyɛ takayɩhatʋ]]	
[[Category:Ɛntɛɛrɩnɛtɩ]]	
[[Category:Heyitu]]
