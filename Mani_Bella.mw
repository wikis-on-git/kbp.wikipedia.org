Mani Bella hɩɖɛ maɣmaɣ kɛlɛ Véronique Mani Bella. Palʊla-ɩ [[aloma fenaɣ]] kɩyakʊ 29 wiye pɩnaɣ [[1987]] kɛ [[Yawunde|Yawʊnde]] tɛtʊ taa [[Kameruni]] ɛjaɖɛ taa. Pɩnaɣ 2010 kɛ pasɩma-ɩ se ɛkɛna weyi eteɣ hendu yɔ ɛlɛ ŋga ɛya-kɛ se Pala Pala nɛ ɛlɩza-kɛ 2014 yɔ, ŋga hana-ɩ haɖɛ se patɩlɩ-ɩ yaa ɛka lila hendu teu taa. 

Ɛlɩza tatasɩ nalɛ. Alɩwaatʊ ndʊ ete tataɣ ŋga ɛya-kɛ se Pala Pala yɔ, pɩtɛ alɩwaatʊ paha-ɩ samtʊ nima ndɩ ndɩ: [[Purkina Fasoo|Purkina-Faso]] ɛjaɛɖɛ taa ɛmʊ nimeye nɖɩ payaɣ-ɖɩ se Kunde d'or yɔ, [[Pɩrazaviili|Prazavili]] taa lɛ, ɛmʊ nɖɩ payaɣ ɖɩɖɩ se ''Africa Music Awards'' yɔ. Pɩnaɣ 2015 kɛ papala hendu teya taa nɛ palɩzɩ-wɛ pɛkpɛndɩ naatozo se polu Afrika ajɛya pombo mabʊ hayɩsʊ kanɖaʊ hendu. Pombo ŋgʊ pamakaɣ-kʊ [[Kinee-Ekwatoriyaaalɩ|Kinee Ekuwatorial]] ɛjaɖɛ taa nɛ hendu teyaa mba yɔ: Singuila, Fally Ipupa, Toofanwaa nɛ pɩtasɩna ɛmaɣmaɣ. 

Palʊla Mani Bella kɛ Yawunde tɛta taa aloma fenaɣ taa. Ɛ-hɔʊ taa mba tɩŋga kɛ hendu teyaa. Payaɣ ɛ-caa se Mani Léon, ɛsɛɛ hɩɖɛ se Pilatus nɛ ɛmakɩ fanfarɩ suye sɔsɔyɛ nɛ ɛ-cɔzɔ, Apollinaire Owona, patasɩ- ɖɔɖɔ yaʊ se Cherami; ɛlɛ ɖɔɖɔ kɛ fanfarɩ maɖʊ. Yawunde peeɖe ɛcaɣ ɛpaɣlɩ nɛ ɛla e-sukili nɛ ɛkɔɔ ɛmʊ sukuli kɩtɛzɩɣ takayaɣ. Pʊwaɩ yɔ ewoba [[Ɛsɩpaañɩ|Ɛsipañɩ]] nɛ [[Itaalii|Italii]] ajɛya taa. Pɩnaɣ 2010 taa ɛpɩsa Kameruni ɛjaɖɛ taa ɛlɛ eteleɖi peeɖe nɛ ɛcaŋ ewolo [[Fransɩɩ|Fransɩ]] ɛjaɖɛ taa nɛ ɛcaɣ. Ɛwala nɛ ɛwɛna piya naatazo halɩ pɩɣa kʊɖʊmaɣ. Ɛwɛ [[Paarii|Parii]] tɛtʊ taa.
[[Category:Halaa sɔsaa]]
[[Category:Minziiki laɖaa]]
