{{Kʋnʋmɩŋ|
| kʊnʊŋ     = Latɛŋ kʊnʊŋ<br>Lingua Latīna
| ajɛya‎     = [[Fatiikaŋ (Vatican)|Fatiikaŋ]]
| iso1      = la
| iso2      = lat
| iso3      = lat
| map       = 
}}
'''Latɛŋ kʊnʊŋ''', Latɛŋ taa lɛ ''lingua Latīna'' ou ''Latīna lingua'' kɛ [[Itaalii (Italie)|Italii]] kʊnʊŋ nɛ kɩlɩna Ɛndɩ-Erɔpʊ cejewiye taa nɛ kiɖetɛ lɛ pɔyɔɔdʊʊ kʊ nɛ Latium nɛ Rome antique pa-da. Nɛ paa pamaazɩɣ nabʊyʊ taa se kɩ-kɛ kʊnʊŋ kɩsɩbʊ kɔyɔ kɩ-tɛ tɩlɩtʊ nɛ kɩ-tɛ labɩnaʊ wɛɛ Sukuli kɩtɛzʊʊ taa nɛ ɛjaɖɛ taa sɔŋzi nasɩyɛ tɛ laya kpeekpe cɔlɔ. kʊnʊŋ ŋgʊ paɖɩna kʊ wɩlɩʊ sukuli na cɩkpema taa nɛ sukuli kɩtɛzɩŋ sakɩyɛ taa.
 
Latɛŋ kʊnʊŋ ŋgʊ palakɩna kʊ tʊmɩyɛ paa ɖoye se palɩzɩna tɔmpe kɩfana sakɩyɛ kɛ kʊnʊmɩŋ cejewaa sakɩyɛ taa. Latɛŋ kʊnʊŋ nɛ kɩ-halɩbɩya, Romanɩ kʊnʊmɩŋ ɛlɛ payaɣ nabʊyʊ taa se Latɛŋ waa kɩfama, eyeke koŋ ɛwɛna Italii kʊnʊmɩŋ pɩlɩŋga taa. Pɩlɩnzɩ lɛɛsɩɣ wɛɛ cɩɖɩ cɩɖɩ ɖooo pʊcɔ italii romanɩ alɩwaatʊ takayasɩ taa, ɛlɛ paɖʊ-tʊ kɛ ɛjaɖɛ alɩwaatʊ taa yaa paɖʊ-tʊ ajɛyɛ tamsʊ nɔɣ alɩwaatʊ taa ndʊ paya se Empɩrɩ.

Roma kɩpɩnɩʊ tɛ tɛtʊ walʊ wɩlɩʊ ɛzima Latɛŋ mɩza sakɩyɛ sakɩyɛ kɛ pɩkpaʊ na kpaɖʊ naatozo ŋgʊ pʊcɔ palʊlʊʊ Yeesu Chrɩtʊ yɔ. kɩ-kɛ Romanɩ Empɩrɩ kʊnʊŋ sɔsɔʊ. kɩwalɩ sakɩyɛ kɛ Erɔpʊ  nɛ wɩsɩ ɖɩɖʊyɛ hɔlʊʊ taa nɛ Afrika nɛ hayi kɩŋ nɛ Azii cɩkpelʊʊ taa nɛ Danubɩ ageetaa taa. Empɩrɩ tɛɛ lɛ Latɛŋ kɛ waɖɛ kʊnʊŋ kɩ-kɛ Romanɩ komina tʊmɩyɛ kʊnʊŋ nɛ sɔɔjɛtʊ kʊnʊŋ nɛRomanɩ ajɛyɛ sakɩyɛ tɛ kʊnʊŋ kɩnɛ Krɛsɩ kʊnʊŋ nɛ ageetaa taa kʊnʊmɩŋ.

[[Category:!Main category]]
[[Category:kʋnʋmɩŋ]]
