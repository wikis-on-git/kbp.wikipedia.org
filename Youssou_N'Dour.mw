[[File:YoussouNdour20090913.jpg|thumb|YoussouNdour20090913]]
Youssou Madjiguène N'Dour kɛna [[Senegaalɩ|Senegalɩ]] ɛjaɖɛ hendu teyu sɔsɔ nɔɔyʊ, ɛkɛ hendu luɖu, tɩ-mayʊ, keesi maɖʊ, maŋzʊmalɩ yaa politki tʊma laɖʊ nɛ ɛpɩzʊ ɖɔɖɔ ɛkpaɣ nɔɔyʊ hendu nɛ ɛtasɩ-tʊ ñɔɔzʊ nɛ ete. Palʊla-ɩ [[Taakarɩ]] tɛtʊ taa, Senegalɩ ɛjaɖɛ taa kɛ [[Aloma fenaɣ|aloma fenaɣ]] kɩyakʊ kacalaɣ ŋgʊ wiye pɩnaɣ 1959. 
[[File:Youssou N´Dour at TFF 03.JPG|thumb|Youssou N´Dour at TFF 03]]

Youssou Madjiguène N'Dour kɛ payaɣ se mbalax wiyao nɛ ajɛya kpeekpe sɩma-ɩ nɛ e-hendu teu taa. Kpaɣ pɩknaɣ 2003 kɛ ɛpɩsa Senegalɩ ɛjaɖɛ taa aseɣde tɔm heeya nabayɩ takasɩ mayaa nɔɔyɔɔ-tʊ. Komina taa, ɛlaba tʊma ndɩ ndɩ: kpaɣ [[Ɖomaɣ fenaɣ|ɖomaɣ fenaɣ]] kɩyakʊ naanza wiye pɩnaɣ 2012 lɛ ɛkɛ minisri weyi ɛcɔŋna ɛsakuliye nɛ ɛsɩyɛ egbena, kpaɣ [[Aloma fenaɣ|aloma fenaɣ]] kɩyakʊ 29 pɩnaɣ 2012 pɩsɩɩna [[Salaŋ fenaɣ|salaŋ fenaɣ]] 2013 ɖɔɖɔ, ɛkɛna minisri weyi ɛcɔŋna ɛsɩyɛ egbena nɛ ɛsɩnda wobu yɔ, pʊwayɩ lɛ ɛkɛna Senegalɩ ɛjaɖɛ ñʊʊdʊ weyi payaɣ-ɩ se Macky Sall yɔ, ɛ-tɛ lɔŋ tasiyɩʊ. 
[[File:Youssou N&#039;Dour.jpg|thumb|Youssou N&#039;Dour]]

Youssou N'Dour kɛŋna kacalaɣ pɩɣa nɛ palʊla-ɩ Medina egeetiye taa kɛ Takarɩ tɛtʊ taa. Ɛ-caa kɛ payaɣ se Eliman N'Dour nɛ ɛlɛ kɛ Serɛre-tʊ piyele e-ɖoo yɔ, ɛlɛ ñɛkɛna wolof-tʊ. E-ɖoo kɛ keesi maɖʊ sɔsɔ nɔɔyʊ nɛ payaɣ--ɩ se Ndeye Sokhna Mboup. Ɛkɛna malʊʊ nɛ ɛwɛ ŋgbɛyɛ nɖɩ payaɣ-ɖɩ se muridi yɔ ɖɩ-taa. Ɛɛwɛna pɩya naalɛ nɛ halaa ndɩ ndɩ halɩ pɩɣa nɛ abɩlɩ pɩɣa, Birane nɛ Thioro. Pʊwayɩ kɛ ɛkpaɣ Mami Camara nɛ ɛna-ɩ pɛwɛɛna pɩya naanza pɩnzɩ 17 taa. Pɩnzɩ 17 sɩwayɩ kɛ Youssou Madjiguène N'Dour nɛ ɛ-halʊ Mami Camara paya-ɖama. Pɩla mbʊ lɛ, ɛkpaɣ halʊ naaza-tʊ nɛ payaɣ ɛlɛ Aïda Coulibaly. Aïda ɛnɛ ɛñɩma ɛ-ñɩnʊ lɛlʊ kɛna Senegalɩ-tʊ nɛ lɛlʊ Fransɩ-tʊ. Aïda Coulibaly nɛ Youssou N'Dour palʊla piya naanza ɖɔɖɔ nɛ tɩnɩʊ ñʊʊtaa ñɩnʊ payaɣ se [[Nelson Mandela]].

Ɛpaɣza hendu teu ɛlɛ ɛɛwɛna pɩnzɩ 19 nɛ ɛtapɩzɩ ɛsʊ sukili kɩtɛzʊ taa.Senegalɩ ɛjaɖɛ taa weyi payaɣ-ɩ se Ibrahima Sylla yɔ, ɛnʊ lɩzɩna ɛ-kacalaɣ tataɣ kɛ Studio Golden Baobab taa. Ɛna hendu teya sɔsɔ sɔsɔ ɛzɩ Peter Gabriel, Paul Simon, Manu Dibango, Alan Stivell yɔ palaba tʊma. Ɛtataɣ ŋga ka-hɩɖɛ kɩla sɛʊ yɔ, ŋgalɛ 7 Seconds, nɛ ɛna Neneh Cherry petena-kɛ.
[[Category:Abalaa sɔsaa]]
[[Category:Minziiki laɖaa]]
