Kâlidâsa kɛ paɖaɣna yaʋ hɩɖɛ kɛ matʋ taa size «Kâlî tɛ lɩm ɖʋyʋ». Abalʊ ɛnɛ, ɛkɛ ɛjaɖɛ nɖɩ payaɣ-ɖɩ size Ɛndɩ ɛjaɖɛ yɔ, ɖɩ-tɛtʋ taa pɩɣa yaa ɖɩ-tɛtʋ taa tʋ.  Abalʊ Kâlidâsa ɛnɛ, ɛkɛ abalʋ lɔŋ tʋ yaa lɛɣtʊ siŋŋ tʊ nɔɔyʊ kɛ ɛ-ɛjaɖɛ Ɛndɩ nɖɩ ɖɩ-tɛtʊ taa peeɖe. Palʋla-ɩ Pɩnaɣ ŋga ka-taa yɔ, ɖeɖe tɔm mayaɣ tatɩlɩ keekee.

Ɛlɛ, egeetiye yaa kooka ŋga payaɣ-kɛ size Empire Gupta yɔ, ka-taa palʋla-ɩ. Pa-tatɩlɩ pɩnaɣ ŋga ka-taa ɖɔɖɔ ɛsɩba yɔ. Pʋ-yɔ nabɛyɛ n̄ɔtɔŋ size Pɩnaɣ 522 n̄ɩŋga taa ɛsɩba. Lone egeetiye nɖɩ ɖɩ-taa palʋla-ɩ yɔ, ɖɩ-taa ɖɔɖɔ ɛsɩba kɛ tɛtʋ ndʋ payaɣtʋ size Ceylan tɩ-taa.
Ɖajaa sɔsɔ Kâlidâsa kɛ" koowa maɖʋ sɔsɔ nɔɔyʋ kɛ ɛ-ɛjaɖɛ Ɛndɩ tɛtʋ taa. Ɛnʋ kɛna ɖɔɖɔ maɣzɩm takayasɩ kʋikalasɩ maʋ pasɩmam nɔɔyʋ.

Filim waa mba ɖajaa sɔsɔ Kâlidâsa laba yɔ, pa-taa nabɛyɛ kɔyɔ : Shakuntala, nɛ Meghdoot, nɛKumara Sambhavam, nɛ Sakuntalai, nɛ ɖɔɖɔ Adalat, nɛ Malvikagni Mitra, nɛ pɩtasɩna Vikram Urvashi. Ɛ-maɣzɩm takayasɩ kɩkalɩsɩ nasɩyɛ kɔyɔ : Meghaduta, nɛ Kumārasambhava, nɛ Ṛtusaṃhāra ɖɔɖɔ, nɛ lɛɛsɩ sakɩyɛ.

Ɛ-kʋnʋŋ ŋgʋ kɩ-taa ɛmaana ɛ-maɣzɩm takayasɩ kɩkalɩsɩ sɩnɛ yɔ, kʋnʋŋ ŋgʋ payaɣ size sanskrit kʋnʋŋ. Ɖajaa sɔsɔ Kâlidâsa ɛnɛ ɛcaɣ Ɛndɩ ɛjaɖɛ tɛtʋ taa alɩwaatʋ sakɩyɛ kpem ɖoo caanaʋ alɩwaatʋ taa. Sakɩyɛ sɩma-ɩ siŋŋ.

Ɛ-hɩɖɛ kʋyaa pɩŋŋ nɛ payaɣɩ yaa pasʋyɩ hɩɖɛ size Kavikula-guou. Ɛnʋ sakɩyɛ tɔŋ size koosi kpeekpe maɖaa lɔŋ sɩɣzɩyʋ.Kpaɖʋ ŋgʋ ɛn̄amsaɣ ɛjaɖɛ nɛ ɛ-tʋma sɔsɔna ana yɔ, pɩɩkɛ naanza (4) nɛ kagbanzɩ (5) n̄ɩŋgʋ taa mbɩ yɔ.

[[Category:!Main category]]
