Pierre Paul Rubens wena yatʊ wɛ ndɩ ndɩ.Pɛlɩzɩ yatʊ taa lɛ Pierre Paul Rubens, Neyɛrɩlandɛɛ taa lɛ Petrus Paulus Rubens1yaa  Peter Paul Rubens nɛ Pietro Paolo Rubens. Palʊla-ɩ mɩsɩkʊm fenaɣ 28 wiye kɛ Siegani tɛtʊ taa  pɩnaɣ 1577 nɛ ɛsɩ Anvɛri tɛtʊ ta kɛ ɖomaɣ fenaɣ kʊyʊʊ wiye pɩnaɣ 1640 ɛɛwɛna pɩnzɩ 62. Pierre Paul Rubens  kɛna tɔlʊm tayʊ weyi ɛ-tʊmɩyɛ taa ɛɖɩɩzʊ ɛyaa yɔ. Nesi tɛɛ tʊmɩyɛ ɖɩlɖɛ naɖɩyɛ ɖʊna-ɩ nesɩ nɛ pɩsɩna-ɩ nɛ ɛlakɩ ɛ-tʊma ndɩ ndɩ sakɩyɛ camɩyɛ. Anjaʊnaa yaa kɩlɛmɩŋ weyi ɛlɩzʊ yɔ, ɛɛcakɩ nɛ ɛlɩzʊ pɩtɩŋga caɣcaɣ ɛlɛ ɛlɩzʊ-wɛ   kuɖum kɛ yem. 

Ɛzɩ ɛmaɣmaɣ ɛɛtɛm yɔɔdʊ yɔ, sise pɩfɛyɩ se ɛyʊ ɛcaɣ se elesi alɩwaatʊ se ɛlɩzɩ pɩtɩŋa tete mbʊ. Mbʊ yebina nɛ ɛlɩzɩ kɩlɛmɩŋ ɛzɩ 1403 yɔ. Ɛ-tʊmɩyɛ taa caɣ wɛʊ ɛzɩ  tɔlʊm tayʊ lɛlʊ weyi vpayaɣ-ɩ se Michel Jaffé yɔ. Ɛlɩza cɔɔcɩnaa taa kɩlɛmɩŋ sakɩyɛ nɛ ɖooo lɔŋ taa sɩwaa ɖɔɖɔ cabɩ. .Ɛtɔsɔɔ lɔŋ taa sɔdɩŋ sɔsɔŋ yɔɔ ɖɔɖɔ. Payaɣ ɛ-caa se Jan Rubens nɛ e-ɖoo kɔyɔ Maria Pypelinckx. Ɛwɛna ɖalʊ kʊɖʊm nɛ kɔɔkʊɖʊm  nɛ payaɣ-wɛ se Philip Rubens nɛ Christine von Diez. Ɛwɛna halaa naalɛ Isbelle Brant ( 1609 – 1626) nɛ Hélène Fourment ( 1630 – 1640) nɛ Hélène lʊlɩna-ɩ pɩɣwa kʊɖʊmaɣ, ŋga payaaɣ se Albert Rubens. Payaɣ ɛ-wɩlɩyaa sʊsa se Tobias Verhaecht (1561-1631) nɛ Otto van Veen (1594-1598).
