{{Ɛyaa sɔsaa
|Ɛ-hɩɖɛ        = Jean-Paul Sartre
|image         =  Jean-Paul Sartre FP.JPG|thumb|Jean-Paul Sartre
|px            = 190
|text          =
|Ɛ-ɛjaɖɛ       = [[Fransɩɩ]]
|Ɛ-tʋmɩyɛ      = Filozɔɔfʋ
|Ɛ-ɖɩlʋlɩyɛ    = [[Paarii]]
|E-efemiye kɩlʋlɩyɛ    = [[Mɩsɩkʋm fenaɣ]] kɩyakʋ 21, pɩnaɣ 1905
|Ɛ-ɖɩsɩbɩyɛ            = 
|E-efemiye kɩsɩbɩyɛ    = [[Agoza fenaɣ]] kɩyakʋ 15, pɩnaɣ 1980.
|E-nesi ñɩɣʋ           = 
}}



Jean-Paul Charles Aymard Sartre kɛ [[Fransɩ]] ɛjaɖɛ taa tʋ. Ɛkɛ abalʋ weyi ɛwɛ lɔŋ nɛ lɛɣtʋ siŋŋ yɔ. Palʋla ɖajaa ɛnʋ [[mɩsɩkʋm fenaɣ]] taa, kɩyakʋ nɛɛlɛ nɛ kʋɖʋmʋʋ (21) n̄ɩŋgʋ wiye, pɩnaɣ 1905 n̄ɩŋga taa.

Palʋla-ɩ [[Paarii]] tɛtʋ taa. [[Paarii]] tɛtʋ kɛŋna  [[Fransɩ]] ɛjaɖɛ tɛtʋ sɔsɔtʋ.yɔ. Ɛ-pɩjatʋ taa ɛɛkɛ pɩɣa ŋga kɛwɛ ndɩ kpem nɛ piya lɛɛsɩ yɔ. Ɛkɔma ɛpaɣlɩ mbʋ yɔ, ɛ-lakasɩ taa wɛ ɛzɩ kpaaŋ tʋ yɔ. Ɛ-lɩmaɣza wɛ cukaŋ lim lim. Ɖajaa Sartre sɩba [[agoza fenaɣ]] taa, kɩyakʋ hiu nɛ kagbanzɩ (15) n̄ɩŋgʋ wiye, pɩnaɣ 1980 n̄ɩŋga taa.

Ɛsɩkaɣ lɛ, ɛkawɛna pɩnzɩ hiŋ lutozo nɛ kagbaanzɩ (85). [[Fransɩ]] ɛjaɖɛ taa ɛsɩba. Ɖajaa sɔsɔ Jean-Paul Charles Aymard Sartre kɛ [[Filozofii]] tʋmɩyɛ kpɛlɛkʋʋ laɖʋ sɔsɔ nɔɔyʋ [[Fransɩ]] ɛjaɖɛ taa.

Filozofii tʋmɩyɛ laɖʋ payaɣ size filozɔɔfʋ. Filozɔɔfʋ kɛ lɔnsɩnɖɛ tʋ sɔsɔ weyi ɛ-tʋmɩyɛ kɛlɛ size, ɛn̄ɩnɩ ɛyʋ yɔɔ lɩmaɣza yaa ɛyʋ yɔɔ lɔnzɩnɖɛ kpɛlɛkʋʋ yɔ. Ɖajaa sɔsɔ Jean-Paul Sartre kɛ filozɔɔfʋ tʋmɩyɛ kpɛlɛkʋʋ laɖʋ.
 
Ɖajaa Jean-Paul Sartre kɛ ɖɔɖɔ takayasɩ mayʋ sɔsɔ nɔɔyʋ. Fransɩ ɛjaɖɛ  taa filozɔɔfʋ ɛnɛ, ɛcɛla ɛ-tɛ mbilim e-wezuu caɣʋʋ taa lɩmaɣzɩyɛ kpɛlɛkʋʋ tʋmɩyɛ ɖɩlaɖɛ. Filizoofii lɛɣtʋ piliŋ pɩlɩʋ ŋgʋ payaɣ se, ɛkɩsistansiyaliizism (existentialiste) yɔ, kɩ-taa ɛlakaɣ tʋmɩyɛ. Filozɔɔfʋ ɛnɛ, ɛma takayasɩ sakɩyɛ. Sɩ-taa nasɩyɛ kɔyɔ : 
* ''L'Être et le Néant'' (1943)
* ''L'existentialisme est un humanisme'' (1946)
* ''Critique de la raison dialectique'' (1960)

nɛ nouvelles (''Le Mur''), nɛ romans (''La Nausée'', ''Les chemins de la liberté''), nɛ lɩmaɣza canaŋ takayasɩ sɩnɛ : ''Les Mouches'', nɛ ''Huis clos'', nɛ ''La putain respectueuse'', nɛ ''Le Diable et le Bon Dieu'', nɛ ''Les Séquestrés d'Altona''.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Filosofii laɖaa]]
[[Category:Lɛɣtʋ tɩnaa]]
