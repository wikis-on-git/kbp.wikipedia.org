[[Fichier:Minnesota_Locator_Map_with_US.PNG|vignette|Minnesota Locator Map with US]]
[[Fichier:Minnesota_State_Capitol_looking_at_west_entrance.jpg|vignette|Minnesota State Capitol looking at west entrance]]
Minesootaa kɛna [[Etaazuunii|Etaazunii]] ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. 

Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa lɛ [[Wiskɔnsɛɛ]], wɩsɩ ɖɩɖʊyɛ taa kiŋ lɛ [[Takotaa nɛ hayʊ kiŋ|Takota nɛ hayu kiŋ]] nɛ [[Takota nɛ hadɛ kiŋ]], hadɛ kiŋ lɛ [[Iyowa]] yɔ tɩwɛna, piyele nɛ hayʊ kiŋ lɛ Minesoota nɛ Ontaariyo.

Pamaza Minesootaa ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 225 365 km2 nɛ ɖenɖe tɛtʊ ñabɩ wɛɛ yɔ, peeɖe pɩtalʊʊ ɛzɩ206 375 km2 yɔ nɛ ɖenɖe lɩm ñɛwɛɛ yɔ, peeɖe ñɛwɛʊ ɛzɩ 18 990 km2 yɔ pʊtɔbʊʊ se pɩtalʊʊ ɛzɩ 2,6 yɔ kɛ mɩnɩʊ yɔɔ. Ɛjaɖɛ ɖɩnɛ ɖɩkɛŋna 45 ñɩnɖɛ ɛyaa ɖɔʊ taa kɛ Etazuunii ajɛya kɩkpɛndʊʊ kpeekpe taa. Ɛjaɖɛ ɖɩnɛ ɖɩ-tɛtʊ sɔsɔtʊ payaɣ se St Paul nɛ tɩ-taa ɖɔɖɔ kɛ ɛyaa kɩla ɖɔʊ.

Ɛjaɖɛ ɖɩnɛ nɖɩ kɛŋna ɛjaɖɛ 32 ñɩnɖɛ nɖɩ ɖɩsʊ Etaazunii ajɛya kɩkpɛndʊɣ ŋgbɛyɛ taa yɔ. Ɛlɛ pɩɩkɛ [[agoza fenaɣ]] kɩyakʊ 11 nkʊ wiye pɩnaɣ 1858. Pɩnaɣ [[2010]] taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ 5 303 925 yɔ. 
[[Fichier:Lebanon_Hills_Regional_Park,_Minnesota.jpg|vignette|Lebanon Hills Regional Park, Minnesota]]
Payaɣ Minesootaa ɛjaɖɛ cikpeɖe ɖɩnɛ ɖɩ-ñʊʊdʊ se Mark Dayton (D) piyele nɛ komina ñʊndinaa kɔyɔ: Amy Klobuchar (D) nɛ Tina Smith (D).

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ aŋgilisi Ɛlɛ siŋŋŋ taa lɛ, komina maɣmaɣ tatɩɩ hada nɔɔ camɩyɛ se aŋgilisi kɛŋna kɩ-kʊnʊŋ.
