Payaɣ weyi se, Abdelmalek Droukdel yɔ, palʋla-ɩ [[ɖomaɣ fenaɣ]] kɩyakʋ nɛɛlɛ (20) ñɩŋʋ wiye, pɩnaɣ 1970 taa. Palʋla-ɩ [[Alizeerii (Algérie)|Alizeerii]] ɛjaɖɛ taa, Meftah tɛtʋ taa. Ɖajaa Abdelmalek Droukdel payaɣ ɖɔɖɔ se Abou Mosaâb Abdel Woudoud. Patasɩɣ-ɩ yaʋ ɖɔɖɔ se, Abou Moussab Abdelwadoud.

Politiki ŋgbɛyɛ naɖɩyɛ ñɔ Alizeerii ɛjaɖɛ taa nɛ payaɣ-ɖɩ se Salafiste tikaɣ ŋgbɛyɛ. Ɖooo pɩnaɣ 2004 ñɩŋa taa Abdelmalek Droukdel kɛ ŋgbɛyɛ ńɖɩ ɖɩ-nɔɔ yɔɔ ɖɛyʋ. Ŋgbɛyɛ ńɖɩ ɖɩ-taa ɛyaa heyina samaɣ mbʋ pɩkaɣ talʋʋ ɛyaa cee yɔɔ yɔ, pʋ-tɔm. Ŋgbɛyɛ ńɖɩ, ɖiyou you siŋŋ. Ŋgbɛyɛ ńɖɩ payaɣ nɔɔnɔɔ se Al-Daida. Ŋgbɛyɛ ńɖɩ, ɖɩkandɩɣ Araabʋ waa Ɛsɔ sɛtʋ ŋgbɛyɛ yɔɔ siŋŋ. Ɖooo pɩnaɣ 2007 ñɩŋa taa salafiste tikaɣ pɩsɩ Al-Qaida ŋgbɛyɛ.

Abdelmalek Droukdel laba kuduyiŋ sɔsɔŋ maʋ sukuli nɛ ɛtɛm-kʋ. [[Afganistani (Afghanistan)|Afganisitani]] ɛjaɖɛ taa Abdelmalek Droukdel wɛɛ ɛlʋkɩna kedeŋa kpeekpe Ɛsɔ sɛtʋ aŋgba lɛɛna. Ɛñɩnɩɣ se kedeŋa kpeekpe ɛyaa tɩŋa ɛsɛɛ Malɩŋ tɛ Ɛsɔ. Ŋgʋ, Ɛsɔ kʋɖʋm koŋ wɛna. 

Aarabʋ waa wɛna ŋgbɛyɛ naɖɩyɛ nɛ ɖɩlʋkɩ [[Iizilaam|Malɩŋ]] ŋgbɛyɛ yɔɔ pɩdɩɩfɛyɩ. Payaɣ ŋgbɛyɛ ńɖɩ se GSPC ŋgbɛyɛ. Ɖɩlakɩ yoŋ sakɩyɛ nɛ Ɛsɔ sɛtʋ aŋgba lɛɛna kedeŋa kpeekpe yɔɔ. Ɖajaa Abdelmalek Droukdel kɛŋna ŋgbɛyɛ ńɖɩ ɖɩ-nɔɔ yɔɔ ɖɛyʋ ɖooo [[hasɩyaɖɛ fenaɣ]] pɩnaɣ 2004 ǹɩŋa taa. 

Malɩŋ ŋgbɛyɛ ńɖɩ, ɖɩ-ñʋʋdʋ kajalaɣ tʋ payaɣ se Hassan Hattab. Ɛlɛ wayɩ kɛ ɖajaa Nabil Sahraoui yaa Ibrahim Mustapha ɖiyaɣ ŋgbɛyɛ ńɖɩ. Alɩjerii ɛjaɖɛ pilisi waa kʋ ɖajaa Nabil Sahraoui. « GSPC » ŋgbɛyɛ ñʋʋdʋ ɛnɛ ɛ-sɩm wayɩ Abdelmalek Droukdel pɩsɩ ŋgbɛyɛ ńɖɩ ɖɩ-nɔɔ yɔɔ ɖɛyʊ.

[[Category:!Main category]]
