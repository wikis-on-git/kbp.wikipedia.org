Pɩyʊ naa kpata pɩlʊʊ yaa caɣyɛ, patasɩ yaʊ ɖɔɖɔ se Mendeleïev taabɩlɩ, pʊtʊnaa caɣyɛ yaa pɩlɩtʊ (CPE) yaa kɛlɛʊ paya caɣyɛ kpata, pɩwɩlɩɣ kpɛlɩ pʊtʊnaa tɩŋa, papɩlɩ-wɛ kpaɖɩɣ yɔɔ kpaɖɩɣ yɔɔ nɛ paa pʊtʊ weyi lɛ, ɛ nɛ ɛ-kalɩyaɣ, pɩlɩna ɛ-mayaɣ cɔlɔ, mbʊ pasɩŋna-ɩ yɔ. 

Kpata ŋgʊ kɩtɛ labʊ wɛʊ yɔ Rusii kpɛlɩ tʊmɩyɛ tɩnaa labɩna-kʊ, Dmitri Mendeleïev, wyi pɩnaɣ 1869 alɩwaatʊ taa, ɛma taabɩlɩ nakʊyʊ, kɩwɛ ndɩ ŋgʊ sɔnɔ palakɩ-kʊ nɛ tʊmɩyɛ yɔ ɛlɛ, kɩwɛɛ ɛzɩ ɛ-ñɩŋʊ yɔ, nɛ kɩ-lɩmaɣzɩyɛ kaakɛ se papɩlɩ ɖeyi ɖeyi pʊtʊnaa mba paasɩma wɛɛ kɩbɩna taa nɛ pɩsa nɛ pañɩɣ nesi pɛ-tɛ kpɛlɩ kpɛlɛkʊʊ tɛ caɣyɛ yɔ, patɩlɩ pʊtʊnaa mba pataatɩɩsɩnda yaa pɩɩsaɣ se patɩlɩ-wɛ yɔ, halɩ pɔyɔɔdɩ cee yɔɔ pʊtʊna nabɛyɛ wɛtʊ naa mba patatɩɩtɩlɩda.	

Caɣyɛ kpata ŋgʊ pɔñɔɔza-kʊ tam sakɩyɛ ɖooo mbʊ yɔ nɛ pʊcɔ kʊwɛ ɛzɩ mbʊ sɔnɔ ɖɩsɩma-kʊ yɔ. Kɩpɩsa ɛjaɖɛ kpeekpe taa kɩkɛdɩnaʊ nɛ kɩyɔɔ peeɖe tomnasi ɖɔnɛ kpɛlɛkʊʊ nɛ kpɛlɩ wɛtʊ tɩŋa lɩɣna. Ɖooo palɩzɩɣ UICPA kamaɩŋ fenaɣ kɩyakʊ 28 pɩnaɣ 2016 yɔ, kɩ-wɛtʊ wɛna pʊtʊnaa 118, kpaɣ nɛ ɩdɩrɔgɛnɩ 1H ŋkɔɔ ŋtalɩ okaneson 118Og.

== Kpɛlɩ pɩyʋʋ pɩlʋʋ kpata ==

Kpata ŋgʊ kɩkɛ kɩlɩzɩɣ ŋgʊ pakɩlaɣ-kʊ labɩnaʊ tʊmɩyɛ siŋ kpɛlɩ pʊtʊnaa caɣyɛ taa. Kpɛlɩ tʊmɩyɛ tɩnaa nabɛyɛ taka se palɩzɩ pʊtʊnaa caɣyɛ wɛtʊ lɛɛtʊ, ɛlɛ tʊnɛ yɔ tɩkɛ sizika lɛɣtʊ nɔmɔʊ taa.
 
{{Table périodique des éléments}}
{{Légende du tableau périodique}}
