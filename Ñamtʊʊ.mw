Ñamtʊʊ kɛ Togo ɛjaɖɛ taa tɛtʊ natʊyʊ. . Wayɩ nɛ wayɩ kɩkalʊʊ ŋgʊ pakalaa
pɩnaɣ 2010 taa yɔ pana ɛyaa ɛzɩ 22 986 yɔ. Yee pɔtɔma se pakalɩɣʊ ɛyaa kɛ
km2  kɔyɔ, pɛwɛʊ  ɛzɩ ɛyaa 1 095 yɔ. Ñamtʊʊ tɛtʊ walanzɩ taa makɩɣna ɛzɩ
ɛkɩtaarɩnaa 2 100 yaa 21 km2. 

Tɛtʊ tʊnɛ tɩwɛ Kayaɣ egeetiye taa nɛ ndʊ lɛ
Tʊfɛlɩgʊ egeetiye tɛtʊ sɔsɔtʊ. Ñamtʊʊ tɛtʊ wɛ habɩyɛ sɔsɔyɛ nɖɩ ɖɩkʊyʊna
Loma nɛ ɖɩɖɛɣʊ Hoti Volɩtaa yaa Purkiinaa Fasoo yɔ. Tɛtʊ tʊnɛ tiposina
Kayaɣ ñɩndʊ ɛzɩ kilomɛtanaa  30  yɔ. 

Ñamtʊ taa pɩsa nɛ tɔsʊʊ ɖɛɛna ɛsɩundaa
camɩyɛ lɛ, haɖaa nɩɣna ɖama nɛ pahayɩʊ ɖama efemiye efemiye. Peeɖe tɛtʊ
taa pɩlabamawaa wɛna ŋgbɛyɛ naɖɩyɛ nɛ payaɣ-ɖɩ se KODHANI. Pɩlabamwaa
mba patʊma sɔsɔna kɛlɛ se pataa tɔlɩm kɛ tokonaa yɔɔ nɛ pɛwɛna akɔma ɖaɣ
nɛ palakɩ tɔɔnasɩ nɛ pɛpɛtɩʊ ɖɔɖɔ. 


Paa kʊjʊka ŋga lɛ, payakɩ Ñamtʊʊ kɩyakʊ.
Tɛtʊ ndʊ tɩ-taa palɩza tɔɔyʊʊ nakʊyʊ Kléber Dajo tɛ kɛ Siu Tɛtʊ taa. Tɔɔyʊʊ ŋgʊ
kɩɖɩɩna ɖou nɛ pʊtɔbʊʊ se tɔɔyʊʊ ŋgʊ kɩɖɩɩna ɖou yɔ, kɩfɛyɩ kañatʊ, ɖɔɖɔ lɛ, pɩwɛɛ se
paa anɩ ɛña ɛ-tɩ, ɛtaasɔɔlɩ se peheyii kiheyu se ɛkʊyɩ. Tɔmʊʊ nakʊyʊ ñalakɩ ɛyaa kiii.

Kʊkʊ lɛ se Kléber Dadjo wɛna pɩlaŋ naalɛ; lɛɛkʊ wɛ katolika mba pɩlaŋ yɔɔ nɛ lɛɛkʊ
ɛ-tɛ ɖɩɣa: lee pepima-i siŋŋŋ yɔ?

Ñamtʊʊ kooka nakayɩ payaɣ se Koka nɛ pɔɔ nakɩyɩ wɛɛ peeɖe nɛ paakpaɣ ka-taa
kpakpasɩ kaʊ mbʊ pʊyɔɔ yɔ, pɔtɔŋ se pɔɔ ŋga ka-taa kpakpasɩ pɩsɩɣ calɩm kɛ ɖeebiye
taa. Yee pɔtɔŋ mbʊʊ yɔ, kooka ŋga ka-taa kɛ ɛyaa kɩdɛkɛdaa mba pasɩba yɔ pe-feziŋ
woki nɛ ɛcakɩ.

Kayaɣ tɛtʊ pɩzɩʊ tɩmʊ agɔma yaa ɛsɩyɛ egbena mba, pɩlɩɩna Ñamtʊʊ ɛsɔdaa lɔɔɖa 
kadaɣ yɔɔ, kadaɣ ŋga katakɩlɩ posinau Kayaɣ tɛtʊ. Loma taa ɛsɔdaa lɔɔɖa kadaɣ 
sɔsɔwa nakayɩ wɛɛ nɛ ŋga kɩlɩɣna agɔma yaa ɛsɩyɛ egbena mba mʊʊ mbʊ pʊyɔɔ yɔ, 
kaka wɛ teŋgu nɔɔ kpam. Ɛlɛ pɩsa nɛ pʊɖʊ ɛyaa hʊnʊm nɛ pakpaɣ ɛsɔtaa lɔɔɖa kɛ 
Namtʊʊ yaa petii peeɖe lɛ, komina wɛɛ kɩcɛyʊ kɩ-tɩ se kɩñɔɔzɩ peeɖe ɛsɔtaa lɔɔɖa 
kadaɣ nɛ katasɩ walɩɣ nɛ kɛwɛɛ ɖɔɖɔ ɖeu camɩyɛ.
