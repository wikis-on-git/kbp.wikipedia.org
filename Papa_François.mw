[[File:Pope Francis in March 2013.jpg|thumb|Pope Francis in March 2013|Papa François]]

Payaɣ Papa François ɖɔɖɔ se, Jorge Mario Bergoglio. Palʋla-ɩ saŋgayiŋ fenaɣ taa kɩyakʋ hiu nɛ lʋbɛ (17) ñɩŋgʋ wiye, pɩnaɣ 1936 taa Buenos Aires tɛtʋ taa Argentine ɛjaɖɛ taa. Ɛkɛ kedeŋga kpeekpe Katolika Ƞgbɛyɛ nɔɔyɔɔdʋ, pʋ-tɔbʋʋ se ɛnʋ ɖiyiɣna kedeŋga kpeekpe Katolika Ƞgbɛyɛ. Lakɩŋ fenaɣ kɩyakʋ hiu nɛ naadozo (13) n̄ɩŋgʋ wiye, pɩnaɣ 2013 taa, palɩza-ɩ nɛ ɛpɩsɩ Papa 266ñɩnʋ. Ɛkɛkɛ Episikɔɔpʋ'ʋ Buenos Aires tɛtʋ taa.

[[File:Pope Francis during a mass at St. Joseph Kangemi - 22796785293.jpg|thumb|Papa François, St Joseph Kangemi, [[Keniya (Kenya)|Keniya]]]]

Ɛkɛkɛ ŋgbɛyɛ nɖɩ payaɣ se "Compagnie de Jésus" yɔ ɖɩ-taadʋ nɔɔyʋ nɛ ɛnʋ'ʋ lɛ kajalaɣdʋ weyi ɛpɩsɩ Papa ŋgbɛyɛ nɖɩ ɖɩ-taa yɔ. Ɛkɛ ɖɔɖɔ kajalaɣ Amerika tɛtʋ taa tʋ weyi ɛpɩsɩ Papa yɔ. Ɛkɛ ɖɔɖɔ kajalaɣ Papa weyi ɛsɛ hɩɖɛ se François yɔ. Ɛsɛ-ɖɩ se ɛtɔzɩna Assise tɛtʋ taa tʋ François kiɖeɖeu yɔɔ. Ɛsɛ-ɖɩ, mbʋpʋyɔɔyɔ, ɛsɔɔlaa se ɛcaɣ wezuu ɛzɩ François kiɖeɖeu ɛnʋ yɔ. Ɛlɛ taasɔɔlɩ se ɛtɔɔ leleŋ leleŋ ɛzɩ ñɩmdɩnaa yɔ. Ɛtɔsɔɔlɩ ɖɔɖɔ ɛ-tɩ kpazʋʋ. Ɛsɔɔla mbʋ pɩ-tɩŋga payɩ Ɛsɔ lɩzaa yɔ nɛ sɔɔlɩm sɔsɔm. Papa François yɔɔdaa se ɛnʋ pɩzɩɣ ekizi kɛʋ Papa ɖɔɖɔ ɛzɩ weyi ɛlɛɣza-ɩ yɔ; ɛlɛ'ɛ lɛ Papa Bénoît XVI. Toovenum lɛ, Papa Bénoît 16 lɔ kʋlɔʋ ese nɛ pʋcɔ palɩzɩɣ Jorge Mario Bergoglio nɛ ɛlɛ pɩsɩ Papa.

[[Category:Ɛyaa sɔsaa]]
[[Category:Abalaa sɔsaa]]
[[Category:Ɛsɔ sɛʋ aŋgba yɔɔ cɔnɩyaa]]
