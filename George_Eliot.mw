[[Fichier:George_Eliot_at_30_by_François_D'Albert_Durade.jpg|vignette|George Eliot at 30 by François D&#x27;Albert Durade]]
Palʊla George Eliot kɛ [[kamɩŋ fenaɣ]] kɩyakʊ 22 wiye pɩnaɣ 1819 kɛ Nuneyatonii egeetiye taa kɛ [[Lɔndrɩ]] tɛtʊ taa nɛ ɛsɩ [[Saŋayɩŋ fenaɣ|saŋgayɩŋ fenaɣ]] 22 wiye pɩnaɣ 1880 kɛ Cɛlsii, Lɔndrɩ tɛtʊ kʊɖʊmtʊ ndʊ tɩ-taa ɛwɛna pɩnzɩ 61. George Eliot kɛna hɩɖɛ nɖɩ ɛsɛ-ɖɩ kɩsɛʊ yɔ; ɛ-hɩɖɛ siŋŋŋ kɛlɛ Mary Anne Evans. Ɛ-hɩɖɛ kɩsɛsɛyɛ nɖɩ ɖɩkɛna abalɩhɩɖɛ nɛ [[Kewiyaɣ Kɩkpɛndaɣ|Krandɩ Preetañɩ]] taa [[Abiɖe Victoria|Abɩɖɛ Victoria]] ɖɩ-tɛ alɩwaatʊ taa lɛ, George Eliot kaawɛ takayɩsɩ maya sɔsɔɣa taa. 

Ɛsɛ se George Eliot yɔ, pʊwɛ nabʊlɛ taa: kɔɔnaɣ lɛ ɛɛsɔɔlaa se takayɩsɩ nzɩ ɛmaɣ yɔ papɩzɩ posusi sɩ-taa tɔm, nabʊlɛ taa lɛ ɛtaasɔɔlɩ se samaɣ ɩtɩlɩ-ɩ nɛ ɛ-hɩɖɛ maɣmaɣ nɛ pɩkɩlɩna ɖukiye nɖɩ ɖɩɩsʊ ɛnɛ ɛ-walʊ, George Henry Lewes, pɛ-hɛkʊ taa pɩnzɩ nɛɛlɛ kpem taa yɔ. Payaɣ ɛ-caa se Robert nɛ e-ɖoo kɔyɔ Christiana. Ɛ-caa kaatɛma halʊ kpaɣʊ nɛ payaɣ-ɩ se Harriet Poynton nɛ pɛwɛɛna pɩya naalɛ, halɩpʊwa nɛ abalɩpʊwa.

Tɛyɛ yɔɔ aleeya ɖaɣ sɔsɔɣa ŋga ka-taa paawɛɛ yɔ mbʊ hana George Eliot nʊmɔʊ nɛ ɛpaɣzɩ takayɩsɩ kalʊʊ nɛ pɩkɩlɩna  Walter Scott nɛ [[William Shakespeare|Shakespeare]]. Ɛwɛna pɩnzɩ 13 lɛ  powona-i sistaanaa tɛ sukuli nakʊyʊ taa se ɛkpɛlɛkɩ fransɩ tɔm nɛ peeɖe ɛkala Pascal takayasɩ camɩyɛ nɛ ɛtɩlɩ-ɩ ɖeu. Sukuli ŋgʊ kɩ-taa kɛ ɛsɔ tɔm lɛɛza-ɩ. 

E-ɖoo sɩba pɩnaɣ 1836 nɛ pʊwɛɛ se Mary Anne pɩsɩʊ ɛ-tɛ nɛ ɛcɔna ɛ-hɔʊ yɔɔ ɛlɛ ɛwɛɛ ɛlakɩ e-sukulɩ ŋgʊ mbʊ. Ɛ-wɩlɩʊ nɔɔyʊ, Maria Lewis, cɛlaɣna-ɩ sukuli taa ndʊ pawɩlaɣ yɔ nɛ ɛkpɛlɛkʊʊ. Ɛ-tɛ kacalaɣ takayaɣ ŋga ɛmaa yɔ,ŋgalɛ Yeesu fezuu caɣʊ.
[[Category:Kabɩyɛ takayɩhatʋ]]	
[[Category:Takayɩsɩ mayaa]]	
[[Category:Eerɔpʋ]]	
[[Category:Aŋgilitɛɛrɩ]]
[[Category:Halaa sɔsaa]]
