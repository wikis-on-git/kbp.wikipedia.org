Reyikzaavikii kɛna Islandii ɛjaɖɛ  taa tɛtʊ sɔsɔtʊ. Tɛtʊ tʊnɛ tɩwɛ kilomɛtanaa ɛzɩ 250 yɔ nɛ tɛtʊ ñʊʊ hɔɔlʊʊ ŋgʊ payaɣ-kʊ se arktikii yɔ nɛKrowelandii ɛjaɖɛ taa tɛtʊ sɔsɔtʊ ndʊ payaɣ tʊtʊ se Nuukii yɔ kilomɛtanaa cabɩ kɛ hayʊ kiŋ. Mbʊ yebina nɛ Reyikzaavikii tɛtʊ tʊnɛ ndʊ kɩlɩna wɛʊ ɖooo hayʊ kiŋ. 

Tɛtʊ tʊnɛ tɩ-taa nɛ tɩŋ ndɩ ndɩ nɛ tɩŋ hɛtʊ ñɛwɛ ndɩ ndɩ ɖɔɖɔ nɛ pɩwɛɛ ɖeu nɛ cɔnaʊ kamaɣ fɛyɩ. Mbʊ yebina nɛ keteŋga kpeekpe ajɛyaa kpeekpe taa lɛ, tɛtʊ sɔsɔtʊ tʊnɛ kɛ palɩzaa se tɩ-taa kɛ tɩŋ hatʊ kɩla wɛʊ ɖeu. 

Ɖooo pɩnaɣ 1786 taa lɛ, peeɖe ɛyaa kaawɛ ɛzɩ ceeka 302 yɔ. Pɩnaɣ 1800 taa ɛyaa kaawɛ ɛzɩ 600 yɔ, pɩnaɣ 2008 taa lɛ pɛwɛɛ ɛzɩ 117 898 yɔ pa-taa lɛ abalaa kpɛnda 58 859 nɛ halaa ñɛwɛɛ 59 039. 

Islandii ɛjaɖɛ tɩŋga taa lɛ, peeɖe ɛyaa kɩla ɖɔʊ nɛ wayɩ nɛ wayɩ kɩgalʊʊ ŋgʊ pakalaa yɔ, pɛwɛ ɛzɩ 200 000 yɔ. Tɛtʊ sɔsɔtʊ tʊnɛ tɩ-taa kɛ palakɩ komina keediizasɩ sɔsɔsɩ, ñɩɩtʊ sɔsɔtʊ lʊbʊ; peeɖe ɖɔɖɔ ɛsɩyɛ ekpena nɛ hayɩsʊʊ kɩlɩ wɛʊ pɩnɛ tadɩyɛ nɛ tɔsʊʊ nɛ ɛsɩndaa wobu kɩla wɛʊ.
