[[Fichier:Robert_Frost_NYWTS_4.jpg|vignette|Robert Frost NYWTS 4]]
Palʊla Robert Frost kɛ [[Sanfransiskoo|Sanɩ Fransisko]] tɛtʊ taa, [[Kalɩfɔrnii]] ɛjaɖɛ taa kɛ [[lakɩŋ fenaɣ]] kɩyakʊ 26 wiye pɩnaɣ 1874 nɛ ɛsɩ kɔlaɣ fenaɣ 29 pɩnaɣ [[1963]] ɛwɛna pɩnzɩ 88 kɛ Pɔstonii tɛtʊ taa. Ɛkɛna [[Etaazuunii|amerika]] taa keɣsi luɖu yaa maɖʊ. Robert Frost caa kɛ payaɣ se William Prescott Frost Junior nɛ ɛkɛ Aŋgletɛɛrɩ ɛjaɖɛ taa-tʊ kɔyɔ nɛ e-ɖoo Isabelle Moodie nɛ ɛkɛ [[Ekɔsɩ]] ɛjaɖɛ taa ɛyʊ. Ɛ-caa kaakɛ wɩlɩyʊ nɛ pʊwayɩ lɛ ɛpɩsɩ aseɣɖe tɔm yeɣiyaa ñʊʊtʊ  kɛ Sanɩ Fransisko.

Ɛ-tɛ hɛkʊtaa sukuli taa kɛ ɛcalɩ ɛ-kacalaɣ keeɣa lubu yaa cɩmʊ mabʊ. [[Kamɩŋ fenaɣ]] litoozo wɩye pɩnaɣ 1894 kɛ ɛpɛda ɛ-tɛ keeɣa yaa cɩmʊ, Mo-huuduhuyuu, kɛ tɔɔlaarɩnaa 15, ɛlɛ yee pɩɩkɛna sɔnɔ taa kɔyɔ pɩɩyaba ɛzɩ tɔɔlaarɩnaa 300 yɔ. Ɛ-taa laba leleŋ pɩŋŋŋ nɛ ɛ-tʊmɩyɛ nɖɩ mbʊ lɛ, esuu halɩpɩɣa nakayɩ, Elinor Miriam White (1873-1938), nɛ ɛlɛ kɔɔ ɛtɛzɩ e-sukuli kɩtɛzʊʊ nɛ pɛwɛɛ ɖama cɔlɔ kpaɣna [[Saŋayɩŋ fenaɣ|saŋgayɩŋ fenaɣ]] kɩyakʊ 19 wiye pɩnaɣ 1895. Robert Frost tanɩɩ leleŋ kɛ ɛpɩcatʊ taa. 
[[Fichier:Robert Frost, 1910s.jpg|vignette|Jb modern frost 2 e]]
Ɛɛwɛna pɩnzɩ 11 lɛ ɛ-caa sɩbɩna kpeziwɩlaɣ nɛ ñɩm mbʊ eeyeba pɩtalɩɩ lɩm; pɩɩmaɣna tɔɔlaarɩnaa litoozo yeke. E-ɖoo ñasɩbɩna pɩcɛɣɖɛ kʊdʊŋ kɛ pɩnaɣ 1900. Pɩnzɩ 1897 nɛ 1899 hɛkʊ taa kɛ Robert Frost yeba ɛtɛ sukuli mbʊ pʊyɔɔ yɔ pɩwɩwaɣ-ɩ siŋŋŋ. Piyebina ɛ-caa tʊlɩ-wɛ, Robert nɛ Elior, kɛ ɖɔɖɔ kadaɣ nakayɩ kɛ Teerii tɛtʊ taa nɛ pɔɖɔʊ wondu nɛ ɛkʊyʊ tɛba tɛɛ nɛ ɛmaɣ ɛ-takayɩsɩ. Ɖɔɖɛ ɛɛɖɔŋna-wɛɛ mbʊ lɛ, eyele ɛpaɣzɩ sukuli wɩlʊʊ. Ɛsɩba pɩnaɣ [[1963]] nɛ pepimɩ-ɩ Peniŋtoonii tɛtʊ taa nɛ pama ɛ-pɩlaʊ yɔɔ se: Mɛwɛna sɔɔlɩm tɔm nɛ ɛjaɖɛ.

[[Category:Kabɩyɛ takayɩhatʋ]]	
[[Category:Keesi maɖa]]	
[[Category:Etaazuunii]]
