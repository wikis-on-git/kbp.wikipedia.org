Golden Gate kɛ Aŋgletɛɛrɩ kondoloko nakʋyʋ. Payaɣ-kʋ size ñɩɣlɩm nɔnɔɔ kondoloko. Kondoloko kʋnɛ, kɩkɛna Kaliforinii tɛ kondoloko ŋgʋ kususa cɛlɛmɛɛɛ yɔ. Kɩwɛ Etazunii ɛjaɖɛ taa, Kaliifɔrnii tɛtʊ taa. Kondoloko kʊnɛ kʊ-yɔɔ lɔɔɖa tɩnaa, kpokpona sayaa, cɛɛcɛ tɩna nɛ naŋgbanzɩ tɩnaa pɩzʊ pɔɖɔ kʊ-yɔɔ. Kɩtamasɩna kɩ-tɩ nɛ Sanfransiskoo tɛtʋ sɔsɔtʋ ndʋ tɩwɛ nɔɔ cʋlʋcʋlʋ taa nɛ hayi kiŋ hɔɔlʋʋ taa yɔ. Ŋgbɛyɛ nɖɩ payaɣ-ɖɩ se WPA yɔ, nɖɩ ɖʋna liidiye nɛ papɩzɩ pama Golden Gate Kondoloko kʋnɛ. 

Golden Gate Kondoloko tʋma paɣzɩ pɩnaɣ 1933 ñɩŋga taa nɛ pɛtɛ kʋ-tʋma tɩŋga pɩnaɣ 1937 taa. Pɩnaɣ 1964 ñɩŋga taa pɔcɔna payɩ kedeŋa kpeekpe yɔɔ lɛ, Golden Gate Kondoloko kɩlɩna ɖaɣlʋʋ. Golden Gate Kondoloko kʋnɛ, kɩpɩsa sɔnɔdaa Sanfransiskoo  tɛ sɩʋkpelaɣ. Ñɩɩtʊ ndʊ tɩwɛ ɖoŋ kaɖaɖa nɛ  payaɣ-tʊ se asiye yɔ tɩnɛ peetɔŋ kɛ pamana kondoloko kʊnɛ. 

Kɩ-ɖaɣlakɩŋ taa maɣna mɛtanaa 2 737 nɛ kɩ-walanzɩ  taa wɛ mɛtanaa 27 piyele kɩ- kʊyɩmɩŋ ñɛwɛ mɛtanaa 23.    Papaɣzɩ-kʊ ɖʊ kɛ kɔlaɣ fenaɣ kɩyakʊ 5 pɩnaɣ 1933 nɛ pɛm-kʊ agoza fenaɣ kɩyakʊ 26 pɩnaɣ 1947 nɛ tɛʊ fema ɛlɛ pɛsɛtɩ kɩ-kahanaʊ nɛ papaɣzɩ ɖɔm kɩ-yɔɔ. Ñɩɣlɩm nɔnɔɔ kondoloko kʊnɛ yaa Golden Gate kpɛnzelasi yɔɔ, pama sɔdɩŋ  nɩɩyɛ hɩla. Sɔdɩŋ ɩnʊʊ yɔ: Joseph Strauss, Leon Moisseiff, Charles Ellis et Irving Morrow.
