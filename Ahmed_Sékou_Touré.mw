[[Fichier:Sekou_Toure_usgov-83-08641.jpg|vignette|Sekou Toure usgov-83-08641]]
Palʋla Ahmed Sékou Touré [[kɔlaɣ fenaɣ]] kɩyakʋ nakʋ ñɩŋʋ wiye, pɩnaɣ 1922 [[Kinee-Konakrii|Kinee]] ɛjaɖɛ taa, Faranah tɛtʋ taa. Kinee ɛjaɖɛ ńɖɩ, [[Fransɩɩ|Fransɩ]] ɛjaɖɛ kakpacayaɣna-ɖɩ. Pɩnaɣ [[1958]] ñɩŋa taa Kinee ɛjaɖɛ lɩ yomiye taa nɛ ɖɩwɛɛ ɖɩ-tɩ yɔɔ. Kpaɣna pɩnaɣ ŋ́ga nɛ puwolo pɩsɩɩna pɩnaɣ [[1984]] lɛ Touré kɛŋna Kinee ɛjaɖɛ ñʋʋdʋ. Pʋ-tɔbʋʋ se ɛnʋ lɛ Kinee ɛjaɖɛ ñʋʋdʋ kajalaɣ tʋ.

== Ɛ-ɖɩlɩyɛ nɛ ɛ-pɩjatʋ ==
Touré kɛ Mandingue waa cejewiye taa tʋ. Payaɣ e-ɖoo ɖoo se Bagbè Ramata Touré-Fadiga. E-neze ɛnʋ, ɛlɛ kɛ abalʋ weyi payaɣ se Almamy Samory Touré yɔ, ɛ-pɛlɔ nɔɔyʋ. Palʋla e-neze caa ɛnʋ pɩnaɣ 1830 nɛ ɛsɩ pɩnaɣ 1900 ñɩŋa taa.

Touré neze caa kalʋba siŋŋ se Kinee ɛjaɖɛ ɛlɩɩ yomiye taa. Pʋ-tɔbʋʋ se, ɛkaɖɩna [[Fransɩɩ]] waa siŋŋ. Ɛtalʋkɩ Kinee ɛjaɖɛ yɔɔ ɖeke, ɛlɛ, ɛlʋkaɣ se ajɛya tɩŋa wena awɛ Afrɩka nɛ wɩsɩ ɖɩɖʋyɛ hɔɔlʋʋ taa yɔ, a-tɩŋa payɩ alɩɩ yomiye taa nɛ awɛɛ a-tɩ yɔɔ kpem. Ɛlʋba siŋŋ nɛ pʋkɔɔ pɩtalɩ ɛ-ɖɩkpayɛ wiye pɩnaɣ 1898 ñɩŋa taa.
[[Fichier:Visite_de_Sekou_Touré.jpg|vignette|Visite de Sekou Touré]]
Abalʋ weyi payaɣ se Alpha yɔ, ɛnʋ lʋlɩna Touré. Piyele nɛ e-ɖoo kɛlɛ Aminata Touré. Touré kpɛlɛka malɩŋ Takayaɣ Kiɖeɖeɣa taa tɔm siŋŋ, pʋ-tɔbʋʋ se ɛlaba [[Iizilaam|malɩŋ]] sukuli. Ɛlaba ɖɔɖɔ Fransɩɩ waa sukuli. Touré mʋ hɛkʋ taa sukuli takayaɣ lɛ, ɛsʋʋ [[Konakrii]] tɛtʋ taa lycée ńgʋ payaɣ se Georges Poiret yɔ kɩ-taa. Pɔkɔma pɔɖɔɔnɩ-ɩ sukuli ŋ́gʋ kɩ-taa, mbʋ pʋyɔɔ yɔ, ɛtɔma se tɔɔnaɣ ŋga powokaɣna nɛ pɛcɛlɩɣ sukuli ŋ́gʋ kɩ-taa sukuli piya yɔ, kefɛyɩ ɖeu.

Touré kpɛlɛkɩ ɛ-pɩjatʋ taa lɔŋsɩnɖaa panɛ, [[Karl Marx]] nɛ [[Vladimir Lenin|Lenin]] posukuli. Ɛkɔma ɛkɛ Kinee ɛjaɖɛ ñʋʋdʋ lɛ, ɛwɛɛ ɛkpɛlɛkɩɣ po-sukuli ŋ́gʋ ɖɔɖɔ.

Pʋcɔ nɛ Kinee ɛjaɖɛ lɩɣ ɖi-yomiye taa lɛ, pʋ-tɔbʋʋ se, pʋcɔ nɛ Touré kɛ ɛjaɖɛ ńɖɩ ɖɩ-ñʋʋdʋ lɛ, ɛlakaɣ tʋmɩyɛ takayɩsɩ ɖiyekiye ɛ-ɛjaɖɛ taa. Ɛ-tʋmɩyɛ ńɖɩ ɖɩ-taa, ɛlʋba kpem se ɛkɛ ɖɩ-ñʋʋdʋ, ɛlɛ, pʋtɔcɔ. Pʋ-wayɩ lɛ, ɛla hɛɛɛ hɛɛɛ nɛ ɛsʋʋ Kinee ɛjaɖɛ tʋmlaɖaa ŋgbɛyɛ taa, halɩ ɛkɔɔ ɛkɛ Kinee ɛjaɖɛ taa mba palʋkɩ evebiya nɛ pɛlaa pɛ-ɛsɩndaa ɖɛnaʋ lʋɖaa taa tʋ nɔɔyʋ.
[[Fichier:Poseta_predsednika_Gvineje_Ahmeda_Seku_Turea_Jugoslaviji.jpg|vignette|Poseta predsednika Gvineje Ahmeda Seku Turea Jugoslaviji]]
Touré lʋba kpem halɩ ɛkɔɔ ɛkɛ ɛ-tʋmɩyɛ taa takayaɣ taa mayʋ sɔsɔ. Kinee ɛjaɖɛ taa ŋgbɛyɛ naɖɩyɛ kɛwɛɛ nɛ ɖɩlʋkɩ siŋŋ se Afrɩka nɛ wɩsɩ ɖɩɖʋyɛ hɔɔlʋʋ taa ajɛya tɩŋa ɛlɩɩ yomiye taa nɛ awɛɛ a-tɩ yɔɔ. Touré wokaɣ ŋgbɛyɛ ńɖɩ ɖi-kidizasɩ taa.

Touré ɖʋ [[Politiki tɩlɩyɛ lɩmaɣza|politiki]] ŋgbɛyɛ naɖɩyɛ pɩnaɣ [[1956]] taa. Afrɩka nɛ wɩsɩ ɖɩɖʋyɛ ajɛya taa tʋmlaɖaa ɖama kpɛndʋʋ yaa ɖama nɩnaʋ ŋgbɛyɛ ɛɖʋwa. Touré nɛ Félix Houphouët-Boigny pɛkpɛndaɣ palakɩ tʋmɩyɛ ŋgbɛyɛ nɖɩ payaɣ se RDA yɔ ɖɩ-tʋma ɛsɩndaa ɖɛnaʋ nʋmɔʋ taa. Ɛlɛ, ɛ nɛ ɛ-taabalʋ Félix Houphouët-Boigny ɛnʋ, pɔkɔma papɩsɩ koyindinaa. Ɛlɛ kɔma ɛpɩsɩ [[Kootidiivʊwarɩ|Kootidivwaarɩ]] ɛjaɖɛ ñʋʋdʋ pɩnaɣ [[1960]] ñɩŋa taa.

Touré kɔma ɛkɛ Kinee ɛjaɖɛ taa paɣtʋ lɩzɩyaa taa tʋ nʋʋyʋ pɩnaɣ [[1956]] taa. Alɩwaatʋ ndʋ tɩ-taa pɩha-ɩ waɖɛ nɛ ɛpaɣzɩ lʋbɩnaʋ koyindu, pʋ-tɔbʋʋ se Fransɩɩ waa.

Kinee ɛjaɖɛ ñʋʋdʋ, Touré wona sɔsaa mʋlʋm [[lakɩŋ fenaɣ]] kɩyakʋ nɩɩlɛ nɛ loɖo (26) ñɩŋʋ wiye, pɩnaɣ [[1984]] ñɩŋa taa. Cleveland tɛtʋ taa ɛsɩba.

[[Category:!Main category]]
