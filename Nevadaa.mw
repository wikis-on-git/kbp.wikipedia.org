[[Fichier:Nevada_Locator_Map_with_US.PNG|vignette|Nevada Locator Map with US]]
Nevadaa kɛna [[Etaazuunii|Etaazunii]] ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. Nevadaa taa tɛtʊ sɔsɔtʊ payaɣ se Carson City nɛ tɩ-taa ɖɔɖɔ kɛ ɛyaa kɩla ɖɔʊ nɛ ndʊ tɩ-taa ɛyaa kɩla ɖɔʊ yɔ ndʊ lɛ Las Vegas.

Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa lɛ [[Utaa]] nɛ [[Ariizonaa|Arizonaa]], wɩsɩ ɖɩɖʊyɛ taa kiŋ lɛ [[Kalɩfɔrnii]] piyele nɛ hayʊ kiŋ lɛ [[Oreegonii|Oregɔnii]] ne [[Idahoo]].
[[Fichier:Nevada_State_Capitol.JPG|vignette|Nevada State Capitol]]
Pamaza Nevadaa ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 286 351 km2 nɛ ɖenɖe tɛtʊ ñabɩ wɛɛ yɔ, peeɖe pɩtalʊʊ ɛzɩ 284 378  km2 yɔ nɛ ɖenɖe lɩm ñɛwɛɛ yɔ, peeɖe ñɛwɛʊ ɛzɩ 1 973 km2 yɔ pʊtɔbʊʊ se pɩtalʊʊ ɛzɩ 0,7 yɔ kɛ mɩnɩʊ yɔɔ. Ɛjaɖɛ ɖɩnɛ nɖɩ kɛŋna ɛjaɖɛ 36 ñɩnɖɛ nɖɩ ɖɩsʊ Etaazunii ajɛya kɩkpɛndʊʊ ŋgbɛyɛ taa yɔ. Ɛlɛ pɩɩkɛ [[aloma fenaɣ]] kɩyakʊ 31 ŋgʊ wiye pɩnaɣ 1864. Pɩnaɣ 2016 taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ 2 940 058 yɔ. Ɛjaɖɛ ɖɩnɛ ɖɩkɛŋna 35 ñɩnɖɛ ɛyaa ɖɔʊ taa kɛ Etazuunii ajɛya kɩkpɛndʊʊ kpeekpe taa.

Payaɣ Nevadaa ɛjaɖɛ cikpeɖe ɖɩnɛ ɖɩ-ñʊʊdʊ se Brian Sandoval (R) piyele nɛ komina ñʊndinaa kɔyɔ: Catherine Cortez Masto (D) nɛ Dean Heller (R).
[[Fichier:Las_Vegas_(Nevada,_USA),_The_Strip_--_2012_--_6232.jpg|vignette|Las Vegas (Nevada, USA), The Strip -- 2012 -- 6232]]
Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ [[Englɩsɩɩ kʊnʊŋ|Eŋgilisi]]. Ɛlɛ siŋŋŋ taa lɛ, komina maɣmaɣ tatɩɩ hada nɔɔ camɩyɛ se aŋgilisi kɛŋna kɩ-kʊnʊŋ.
