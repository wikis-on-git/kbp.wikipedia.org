[[File:Ponta de São Lourenço north north east.jpg|thumb|Ponta de São Lourenço north north east]]
[[File:VAGUE VERT OCEAN.jpg|thumb|VAGUE VERT OCEAN]]
[[File:View from the bow of the Fugro Discovery in the southern Indian Ocean (2).jpg|thumb|View from the bow of the Fugro Discovery in the southern Indian Ocean (2)]]
Lɩŋgamʋʋ kɛ lɩm wandamm kadaɣ nakɛyɛ. Kedeŋa kpeekpe yɔɔ cɩnɛ, lɩm wandamm waa kadasɩ kpɛndɩ naadozo. Nzɩɩ yɔ : lɩŋgamʋʋ nɛ teŋgu nɛ kujomuu. Sɩ-naadozo sɩ-taa lɛ, lɩŋgamʋʋ lɩm kadaɣ kɩlɩna walʋʋ. Lɩŋgamʋʋ taa lɩm wɛ salala.

Kedeŋa yɔɔ lɩŋgamɩŋ tɩŋa taa payɩ lɛ, [[Pasifiki Lɩŋamʋʋ|Pasifiki lɩŋgamʋʋ]] kɩlɩna walʋʋ. Yee pɛtɛyɩ kedeŋa kpeekpe hɔɔlɩŋ naadozo kɔyɔ, pasifiki lɩŋgamʋʋ kpakɩɣ hɔɔlʋʋ kʋɖʋmʋʋ mpilim. Kɩ-walanzɩ kɛ 166 241 km2. Pasifiki lɩŋgamʋʋ wɛ tɛtʋ wandamm waa naadozo hɛkʋ taa. Tɩwɛ [[Aazii tɛtʋ wandamm|Azii]] nɛ [[Amerika nɛ hayi tɛtʋ wandamm|Amerika]] nɛ [[Oseyanii tɛtʋ wandamm|Oseyanii]] pɛ-tɛtʋ wandamm waa hɛkʋ taa. 

Pasifiki lɩŋgamʋʋ lɩm cukaŋ kɛ mɛtɛnaa 4 300. Kɩ-hɔɔlɩŋ lɛɛŋ lɩm cukaŋ cɛzɩ mɛtɛnaa 11 100 yɔɔ mbʋ yɔ. Lɩŋgamʋʋ kʋnɛ kɩ-wayɩ lɛ, [[Atɩlantiki Lɩŋamʋʋ|Atɩlantiki lɩŋgamʋʋ]] tɩŋɩna walanzɩ nɛ cukaŋ pa-nʋmɔʋ taa. 

Atɩlantiki lɩŋgamʋʋ walanzɩ kɛ 106 000 000 km2. Kɩ-taa lɩm hɔɔlʋʋ nakʋyʋ cukaŋ kɛ mɛtɛnaa 4 200. Piyele kɩ-hɔɔlʋʋ ŋgʋ kɩ-taa lɩm kɩlɩ limuu yɔ, kʋkʋ nakʋ cukaŋ kɛ mɛtɛnaa 9187.

Atɩlantiki lɩŋgamʋʋ wayɩ lɛ, [[Ɛndɩ Lɩŋamʋʋ|Ɛndɩ lɩŋgamʋʋ]] tɩŋɩna walanzɩ nɛ cukaŋ pa-nʋmɔʋ taa. Ɛyʋ ɛɛpɩzɩɣ ɛya ɛndiyɛɛ lɩŋgamʋʋ lɩm taa, mbʋ pʋyɔɔ yɔ, ɖɔmpe sɔsɔna wɛ lɩŋgamʋʋ ŋgʋ kɩ-taa.

Ɛndiyɛɛ lɩŋgamʋʋ cukaŋ kɛ mɛtɛnaa 3 960. Ɛlɛ, kɩ-hɔɔlʋʋ ŋgʋ kɩkɩlɩ limuu yɔ, kʋkʋ cukaŋ kɛ mɛtɛnaa 7 000. Lɩŋgamʋʋ kʋnɛ kɩ-wayɩ lɛ, [[Ositraali Lɩŋamʊʊ|Ɔsɩtralii lɩŋgamʋʋ]] tɩŋɩɣna. [[Arikitiki Lɩŋamʊʊ|Arikitiki lɩŋgamʋʋ]] pɩtɔyɩna lɩŋgamɩŋ tɛ walanzɩ nɛ po-cukaŋ nʋmɔʋ taa. Kɩ-walanzɩ kɛ 14 090 000 km2. Piyele ku-cukaŋ ñɛkɛ mɛtɛnaa 1 380. Ɛlɛ, kʋ-hɔɔlʋʋ ŋgʋ kɩkɩlɩ limuu yɔ, kʋkʋ cukaŋ kɛ mɛtɛnaa 5 440.
[[Category:Kabɩyɛ takayɩhatʋ]]	
[[Category:Lɩm tɔm]]
