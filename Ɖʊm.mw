[[File:World distribution of snakes.svg|right|500px|Approximate world distribution of snakes.]]

Ɖʊmaa kɛ tɛtɛ kpɩna wena afɛyɩna nɩŋgbanzɩ yɔ. Po-tomnasɩ yɔɔ loza kpɛdɛ kpɛdɛ. Ɖʊmaa nabɛyɛ ɖaɣla siŋŋ nɛ lalaa ɖaɣlakɩŋ maɣna. Paaɖɔʊ ɖʊmaa ɖɩsɩ ɛzɩ pɔɖɔʊ sumasɩ yɔ. Ɖʊmaa sʊsaa nabɛyɛ hɩla kɔyɔ: 

* koɖe
* cakpada
* ɖalʊ
* ɖʋmanʋʋ

[[File:Natrix natrix (Marek Szczepanek).jpg|thumb|Natrix natrix (Marek Szczepanek)]]
Pʊwɛ se ɖɩtɩlɩ sise ɖʊm wɛʋ mbʋ yɔ, ɛñasɩɣ. Ɖʊm ñazɩɣ alɩwaatʋ ndʋ ɛyʋ fɛyɩ ɛ-yɔɔ yɔ. Ɖʋmaa wɛ ndɩ ndɩ nɛ pa-patʋ wɛɛ ɖɔɖɔ ndɩ ndɩ. Ɖʋm weyi payaɣ se wɩsɩ kegbeŋga yɔ, ɛ-patʋ wɛ ɖoŋ kamaɣ fɛyɩ. Pɩtɛkɛ yem nɛ payaɣ-ɩ se wɩsɩ kegbeŋga. Yee ɛñasɩ ɛyʋ nɛ potowona-ɩ lɔŋ ɖɔkɔta yaa kɔɔ pɩyɛ naɖɩyɛ yɔɔ kɔyɔ, wɩsɩ kekpeŋ lɛ, pʋdʋ kpeŋ ɖɔɖɔ ; pʋ-tɔbʋʋ se pʋdʋ sɩkɩ pʋcɔ tɛʋ fe. 

Laŋ nɛ ñɩtʊ pa-taa ɖʋmaa kɩlɩɣ caɣʋ. Yee mbʋ pɛwɛ ɖeu se ɖɩhayɩ ɖa-ɖɩsɩ wayɩ nɛ ɖʋmaa ɛtaasʋʋ ɖa-ɖɩsɩ.

Ɖʊmaa nabɛyɛ huzuu ɛyaa ɛza taa. Yee ɖʋm ehuzi ɛyʋ ɛza pe taa kɔyɔ, pʋdʋ yʋlʋmʋʋ.

Ɖʊmaa wɛ paa tɛtʋ wandamm ndʋ tɩ-taa. Pʋ-tɔbʋʋ se pɛwɛ [[Eerɔpʋ]], pɛwɛɛ [[Afrɩka tɛtʋ wandamm (Continent africain)|Afrika]] nɛ [[Aazii tɛtʋ wandamm|Aazii]], nɛ [[Amerika nɛ hadɛ tɛtʋ (Amérique du Sud)|Amerika Hadɛ Tɛtʋ]] nɛ [[Amerika nɛ hayi tɛtʋ (Amérique du Nord)|Amerika Hayi Tɛtʋ]] pa-taa. Ɖʊmaa wɛ [[Teŋgu|teŋgunaa]] taa ɖɔɖɔ. Ɛlɛ, pɛfɛyɩ [[Irɩlandɩ]] nɛ [[Isilandɩ|Ɩsɩlandɩ]] nɛ [[Seelandɩ Kɩfalʊʊ|Seelandɩ Kɩfalʋʋ]] pa-ajɛya taa.

[[Category:!Main category]]
[[Category:Tɛtɛ kpɩna]]
