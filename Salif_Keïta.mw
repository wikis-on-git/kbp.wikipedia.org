[[File:Salif Keita.JPG|thumb|Salif Keita]]

Palʊla Salif Keïta kɛ Joliba tɛtyʊ taa, [[Maalii|malii]] ɛjaɖɛ taa kɛ [[Kɩyɛɛna fenaɣ|kɩyɛna fenaɣ]] kɩyakʊ 25 ŋgʊ wiye pɩnaɣ [[1949]]. Ɛkɛna Malii ɛjaɖɛ taa hendu teyu sɔsɔ nɔɔyʊ. Salif Keïta liɖe taa mba yɔ ɖooo Maali kewiyaɣ ñazɩyaa taa mba tɛ cejewiye nɖɩ pa-anɩ ɛzɩma-ɖɩ nɛ payaɣ nɔɔyʊ se Soundiata Keïta yɔ. Ɛzɩma ɛnʊ ɛzɩ Salif Keïta kaakɛna kpaaja lɛ, nɔɔyʊ taatɩɩsɔɔlɩ ɛ-tɔm. Ɛbɛ yɔɔ kɛ pataasɔɔlɩ-ɩ, mbʊ pʊyɔɔ yɔ, pɛ-tɛ ɛsakuliye nɛ sɔnzɩ taa lɛ, pakpakaaɣ kpajana ɛzɩ pɛkɛna ɛyaa mba ɛzɩ pɛha-wɛ nɛ pɛwɛna ɖɔɖɔ feziŋ kɩdɛkɛdɩŋ sakɩyɛ yɔ. 
[[File:Les Ambassadeurs TFF 05.JPG|thumb|Les Ambassadeurs TFF 05]]
Ɛtɛmsa e-sukuli lɛ, ɛsɔɔlɩ se ɛkɛna wɩlɩyʊ, ɛlɛ pekizi-i mbʊ pʊyɔɔ yɔ, pakpaɣ-ɩ se ɛkɛna kpaaja, ɛtaakɔɔ nɛ ɛɖɛzɩ e-sukuli pɩya. Peeɖe ɛmaɣza ɛ-ñʊʊtaa nɛ ɛkpaɣ lɩmaɣza se ɛpɩsɩ hendu teyu. Ɛlɛɛza lɩmaɣza ana mbʊ lɛ, e-cejewiye taa mba taa wɩzɩ pazɩ. Peeɖe tɛ sɔnzɩ taa lɛ, pɩtaha waɖɛ kɛ pa-anɩ lɛ se ete hendu yee ɛtalɩɩna keeɣsi maɖaa yaa weŋgaliyaa liɖe taa ɛyʊ kɔyɔ. Pɩtasɩ ɖɔɖɔ lɛ, pasɩmna Keïta cejewetaa mba se pɛkɛna kewiitu taa ɛyaa. 
[[File:Salif Keita at Womad 2010 - Charton Park.jpg|thumb|Salif Keita at Womad 2010 - Charton Park]]
Pɩla mbʊlɛ, ɛɖɛ ewolo [[Pamakoo]] tɛtʊ taa nɛ ɛcaɣ peeɖe pɩnaɣ 1968. Pɩla mbʊ nɛ ɛsʊ hendu teya ŋgbɛyɛ naɖɩyɛ taa. Pɔtɔma se Ɛsɔ ɛɛsɔʊ nɔɔyʊ yɔɔ. Pɩla mbʊ nɛ e-hendu teu taa pɩpazɩ pɩkɛna ɛyaa siŋŋŋ, mbʊ pʊyɔɔ ete e-hendu ndʊ nɛ esidina peeɖe sɔnzɩ nɛ hendu kɩfatʊ lɛɛtʊ taa. Pɩnaɣ 1973 kɛ ɛɖaɣna sʊʊ ŋgbɛyɛ kɩfaɖɛ lɛɛɖe taa nɛ ewolo ɛwɛɛ [[Abɩɩjaŋ|Abiijaŋ]], [[Kootidiivʊwarɩ|Kotidiivuwarɩ]] ɛjaɖɛ taa. 

Ɛ-pɛlɔ labɩ [[Fransɩɩ|Fransɩ]] ɛjaɖɛ taa takayaɣ nɛ pɩha-ɩ haɖɛ se ɛkɛna peeɖe-tʊ nɛ payaɣ-ɩ se Nantenin Keïta. Ɛzɩ peseɣu kolokasi kɛ mɛtanaa 400 kɛ mbʊ yɔ, pɛlɔ ɛnɛ nɔɔyʊ ɛɛɖɛɣʊ ɛ-yɔɔ. Tɩmʊʊ tɩŋgʊna liɖe, ɛlɛ ɖɔɖɔ mbʊ yɔ ɛkɛna kpaaja. Ɛlɛ pɩnzɩ 2008 nɛ 2016 kɛ mbʊ yɔ, ɛnʊ kɛŋna kolokaɣ seya taa kɔɔnaɣ-tʊ.
