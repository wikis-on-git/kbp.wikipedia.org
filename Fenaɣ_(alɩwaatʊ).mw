Fenaɣ (alɩwaatʊ) kɛna alɩwaatʊ taa alɩwaayʊʊ nakʊyʊ nɛ nɛ kpɩtaŋ naanza lakɩna fenaɣ. Pʊtɔbʊʊ se yee kpɩtaŋ lʊbɛ ɛlakɩna kpɩtaʊ kɔyɔ, kpɩtaŋ naanza ñalakɩna fenaɣ kʊɖʊmaɣ. Kpɩtaŋ naanza lakɩna fenaɣ kʊɖʊmaɣ ɛlɛ, pɩtɛkɛ fenasi tɩŋa wɛŋna kɩyakɩŋ ɖeyi ɖeyi, nasɩyɛ wɛna kɩyakɩŋ 28 yaa 29, lɛɛsɩ taa lɛ kɩyakɩŋ 30 nɛ fenasɩ lɛɛsɩ ñɛwɛna kɩyakɩŋ 31. Yee pakalʊʊ lɛɛlaɣ fenaɣ taa kɩyakɩŋ kɔyɔ, nɩɩyɛ kpɛnda 28 nɛ lɛɛŋ ñɛwɛ kɩyakɩŋ 29. 

Pɩnaɣ taa lɛ fenasɩ sakɩyɛ wɛɛ nɛ sɩkpɛnda hiu nɛ naalɛ. Yee kpɩtaŋ naanza ɛlakɩna  fɩnaɣ  nɛ fenasɩ hiu nɛ naalɛ ɛwɛna pɩnaɣ taa kɔyɔ, pʊtɔbʊʊ se pɩnaɣ taa lɛ kpɩtaŋ 52 wɛna. Papɩzʊʊ pɛtɛyɩ fenaɣ kɛ tɔm napudozo taa: kacalaɣ taa lɛ, kpaɣ kacalaɣ kɩyakʊ nɛ pɩsɩɩna kɩyakʊ hiu ŋgʊ, nabʊlɛ taa lɛ, kɩyakʊ hiu nɛ pɩsɩɩna kɩyakʊ nɛɛlɛ nɛ tozo taa lɛ kɩyakʊ nɛɛlɛ nɛ pɩtɛzɩna kpaagba kɩyakʊ kɛ fenaɣ taa pʊtɔbʊʊ se kɩyakʊ nɛɛlɛ nɛ lɩtoozo yaa nakʊ yaa hiŋ naatozo yaa naadozo nɛ kʊɖʊm.
