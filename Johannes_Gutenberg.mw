[[File:Johannes Gutenberg.jpg|thumb|Ɖajaa Johannes Gutenberg]]

Johannes Gensfleisch zur Laden zum Gutenberg kɛ hɩɖɛ nɖɩ pɛsɛtaɣ tobi nɛ payaɣ size Gutenberg yɔ. Takayasɩ kɩbɩnzɩ taa lɛ, pama-ɖɩ fransɩ kʋnʋŋ taa sɩze Gutemberg. Ɖɔɖɔ lɛ, pama ɛ-hɩɖɛ kɩsɛsɛyɛ nɛ fransɩ taa size Jean. Gutemberg kɛ ɛjaɖɛ nɖɩ payaɣ-ɖɩ size Caama yɔ ɖɩ-tɛtʋ taa pɩɣa yaa ɖɩ-ɛjaɖɛ taa tʋ.

Palʋla-ɩ pɩnaɣ 1400 n̄ɩŋga taa kɛlɛ mbɩ yɔ. Egeetiye yaa tɛtʋ nɖɩ ɖɩ-taa palʋla-ɩ yɔ, nɖɩ payaɣ size Mayence  egeetiye. Ɖɩwɛ tɛtʋ ndʋ pɛcɛlɩ tʋʋ hɩɖɛ size ɖomu caama ampiiri kiɖeɖeu (Saint-Empire romain germanique) yɔ tɩ-taa. Ɛsɩba lɛlaɣ fenaɣ taa kɛ evemiye yaa kɩyakʋ naadozo n̄ɩŋgʋ wize kɛ pɩnaɣ 1468 n̄ɩŋga taa kɛ pɩnzɩ hiŋ loɖo lutozo taa.

[[File:Statue of Johannes Gutenberg on Place Gutenberg, Strasbourg.jpg|thumb|Statue of Ɖajaa Johannes Gutenberg, Place Gutenberg, Strasbourg tɛtʋ taa]]

Tɛtʋ sɔsɔtʋ ndʋ tɩ-taa paalʋla-ɩ yɔ, tɩ-taa ɖɔɖɔ ɛsɩba. ɛkɛ abalʋ tandaʋ tʋ nɔɔyʋ. Eyeba ɛ-tandaʋ ɛzɩ malɩŋ Ɛsɔ sɛyaa yekiɣ yɔ. Ɖajaa Johannes Gutenberg ɛnɛ, ɛkɛ taɣʋʋ tʋmɩyɛ tʋ yaa n̄ɩɣʋʋ tʋmɩyɛ laɖʋ sɔsɔ Caama tʋ weyi ɛ-hɩɖɛ sɛwa siŋŋ kɛ ɛ-ɛjaɖɛ taa nɛ kedeŋa kpeekpe yɔɔ yɔ.
Ɖajaa Caama tʋ ɛnɛ, ɛnʋ kɛna kajalaɣ yaa kɔɔnɔɔ tʋ weyi eluba yaa ɛlɩza mayaɣsɩ nzɩ palabazɩ nɛ n̄ɩɣlɩm yɔ. Sɩ-taa kɛlɛ hɔzɩŋ, nɛ malɩfanaa, nɛ pɩtasɩna ɖɔɖɔ masɩ kiciɣdasi. N̄ɩlɩm masɩ nzɩ, pɛkpɛndazɩ nɛ sɩwazɩ nɛ, patɩlɩ matʋ kɩmamatʋ.

[[File:Gutenberg.press.jpg|thumb|Gutenberg printing press]]

Ŋgʋ tovovnuŋ taa siŋŋ lɛ, elubutu yaa ɛlɩzɩtʋ kɛ pɩyʋ kem siŋŋ kɛ wɩsɩ ɖaɣnʋʋ naʋʋ nʋmɔʋ yaa hɔɔlʋʋ taa. Elubutu tasɩ sɔsʋʋ ɖoŋ lalaa lubutu nɛ pʋtʋlɩ nɔnɔɔ wendu kɩvatʋ lɛɣtʋ. Ɖɩtasɔɔ ɖɔɖɔ size, ɖajaa Jean Gutenberg luɖu ɛnɛ, ɛkata tɩlasɩ siŋŋ kɛ e-wezuu caɣʋʋ nʋmɔʋ taa.

Ɖajaa ɛnɛ, ɛna kʋn̄ɔŋ e-wezuu caɣʋʋ kpeekpe. Pɩtala alɩwaatʋ natʋyʋʋ lɛ, ɛcɔlɔ tʋ kpam ɖajaa Johann Fust lɛɣyaa e-nesi tɛɛ ɛ-tʋmɩyɛ wendu ndʋ ɛlakaɣna nɛ ɛtɔkɩ yɔ. Peeɖe ɛtɛza sʋʋ kʋn̄ɔŋ sɔsɔ kpeɖem.

[[File:Gutenberg Bible, Lenox Copy, New York Public Library, 2009. Pic 01.jpg|thumb|Ɖajaa Gutenberg tɛ Ɛsɔ Tɔm Takayaɣ, Lenox Copy, New York Public Library, 2009]]

Ɛ-kʋn̄ɔŋ ŋgʋʋ, kɩtana-ɩ ɛtɛ akpadayɩtʋ nɔɔ yɔ. Peeɖe ɖajaa sɩnɩyʋʋ sɔsɔ yaa ɛyaa pʋtɔdɩyɛ naʋʋ sɔsɔ Adolphe II de Nassau cɔnaɣ nɛ ɛkpa-ɩ nɛ ɛsɩ-ɩ ɛ-taɣyɔ yaa ɛ-ɖaɣ taa. Ɛha-ɩ hɩɖɛ kem size ɛyʋ kɩpanʋʋ nɛ ɛhɛyɩ akpadayɩtʋ liidiye nɛ pɩsɩɣna luɖu ɛnɛ nɛ, e-wezuu tasɩ wobinaʋ nɛ ɛsɩnda.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
