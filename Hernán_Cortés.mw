Hernán Cortés yaa Cortez kɛ ɛjaɖɛ nɖɩ payaɣ-ɖɩ size Ɛsɩpan̄ɔlɩ yɔ ɖɩ-tɛtʋ taa pɩɣa yaa ɖɩ-ɛjaɖɛ taa tʋ. Ɛkɛ abalʋ tandaʋ tʋ sɔsɔ nɔɔyʋ siŋŋ. Ɛ-hɩɖɛ keɣkeɣ yaa ɖeyi ɖeyi tɩŋgɛ kɛlɛ Fernando Cortés de Monroy Pizarro Altamirano. Ɛkɛ egeetiye yaa tɛtʋ ndʋ payaɣ-tʋ size Oaxaca yɔ, tɩ-tɛ kɛdɛŋga yaa fɛɛʋ taa kɔɔnɔɔ yaa kajalaɣ tʋ weyi, ɛlaba malɩfanaa yaa hɔzɩŋ nɛ tɔŋ you Amerika ɛjaɖɛ taa size ɛkpaɣ ɖɩ-taa ajɛɛ naayɛ nɛ ɖoŋ yɔ.

Palʋla-ɩ paa pɩɩla ɛzɩmaɣ yɔ, pɩnaɣ 1485 n̄ɩŋga taa mbɩ yɔ. Egeetiye yaa lone nɖɩ ɖɩ-taa palʋla-ɩ yɔ payaɣ-ɖɩ size Medellín , kɛ Estrémadure tɛ haɖaa taa kɛ hɛkʋ nakʋyʋ taa. Ɛsɩba saŋayɩŋ fenaɣ taa kɛ efemiye yaa kɩyakʋ naalɛ n̄ɩŋgʋ wiye kɛ pɩnaɣ 1547 n̄ɩŋga taa mbɩ yɔ. Egeetiye nɖɩ ɖɩ-taa ɛsɩba yɔ payaɣ size Castilleja de la Cuesta, ɖɩn̄ɔtɩna lone nɖɩ paya size Séville yɔ kpam.

Ɖajaa sɔsɔ Hernán Cortés Ɛsɩpan̄ɔlɩ ɛjaɖɛ tʋ ɛnɛ, ɛkɛ abalʋ weyi ɛlaba Amerika ɛjaɖɛ taa n̄ɩm kpaɣʋ nɛ ɖoŋ you yɔ. Ɛkɛ abalʋ n̄ʋʋ leleŋ tʋ, ɛlaba you sakɩyɛ nɛ ɛwabayɩ ɖɔɖɔ payɩ. Ɛlaba you nɛ ɛmʋna ɖoŋ kɛ aztèque Ampiiri yaa ɛjaɖɛ tɛtʋ. Ɖajaa sɔsɔ Charles Quint kaakɛna Castille tɛ tɛtʋ wiyau. Ɛnʋ kɛna ɖɔɖɔ, wiyau sɔsɔ kɛ ɖoma caama kʋnʋŋ yɔɔdɩyaa tɛ.

Abalʋ ɖoŋ tɛtʋ mʋyʋ yoyu tʋ sɔsɔ ɛnɛ, ɛnʋ cɛɣɩ ɛ-tɩ nɛ ɛjaɖɛ nɖɩ payaɣ-ɖɩ size Ɛsɩpan̄ɔlɩ kɩfalʋʋ (Nouvelle-Espagne) ɛjaɖɛ lɩɩ. Ɖɩkɛ ɛjaɖɛ kɩfaɖɛ, ɖɩtaawɛ kedeŋa yɔ. Kpaɖʋ yaa wɛɛ hiu nɛ nanaaza (14) )n̄ɩŋgʋ kɛnɛ kpaɖʋ ŋgʋ Ɛsɩpan̄ɔlɩ ɛjaɖɛ taa yoyaa n̄aza siŋŋ nɛ pamʋna ɖoŋ Amerika ajɛɛ nɛ pacaɣ a-n̄ʋŋ yɔɔ yɔ. Ɛsɩpan̄ɔlɩ ɛjaɖɛ tʋ ɖoŋ tɛtʋ mʋyʋ yoyu ɛnɛ, ɛlɩna ɛyaa kɩbama nɛ n̄ɩm tɩnaa sɔsɔ cejewiye yaa hɔʋʋ taa kɛnɛ.

Ɛ-caa cejewiye taa nɛ e-ɖoo cejewiye yaa hɔʋʋ taa, mbʋ pʋwɛ, ɛyaa kɩbama tɩnaa nɛ n̄ɩm sakɩyɛ ŋna. Sakɩyɛ maɣzɩm taa yaa ɛyaa yɔdʋtʋ taa lɛ, pɔtɔŋ size ɖajaa sɔsɔ Hernán Cortés yoyu ɛnɛ, ɛ-hɔʋʋ yaa e-cejewiye kaakɛ kʋn̄ɔndɩna yaa mɛmfɛyɩ pɩyʋ waa cejewiye yaa hɔʋʋ. Ɛlɛ, pɩɩkɛʋ mbʋ. Pɔ-ɖɔɔna tɩ-taa tazɩʋʋ.

Payaɣ ɛ-caa size  Martin Cortés de Monroy, ɛlɛ kaakɛna hidalgo tʋmɩyɛ laɖʋ. Ɛlakɩ kewiya tʋma sakɩyɛ, nɛ pasɩmayɩ kewiya tʋmɩyɛ ɖɩlaɖɛ taa. Samaɣ sɩma mbʋ size ɛwɛ kewiya tʋmlaɖaa hɩla takayaɣ taa. E-ɖoo kɛlɛ Catalina Pizarro Altamirano, e-ɖoo kaakɛ paɣtʋ ɛyʋ yaa paɣtʋ sɩmɩyʋ sɔsɔ nɔɔyʋ. Ɛhalʋ payaɣ size Catalina Suárez Marcaida, nɛ ɛnʋ lʋlɩnɛyɩ piya sɩnɛ : Martin Cortés, nɛ Martín Cortés Zúñiga nɛ lɛɛsɩ.

[[Category:!Main category]]
