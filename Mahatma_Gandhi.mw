[[File:Mohandas K. Gandhi, portrait.jpg|thumb|Mohandas K. Gandhi, portrait|Ɖajaa Mohandas K.Gandhi]]

Weyi payaɣ se, Mohandas Karamchand Gandhi yɔ, ɛkɛ [[Ɛɛndɩ|Ɛɛndɩ]] ɛjaɖɛ n̄ʋʋdʋ. Ɛnʋ lʋbɩna siŋŋ nɛ ɛjaɖɛ ńɖɩ ɖiyiɣ ɖɩ-yɔɔ wɛʋ. Palʋla-ɩ "Porbandar" tɛtʋ taa aloma fenaɣ kɩyakʋ naalɛ n̄ɩŋʋ wiye, pɩnaɣ 1869 taa. Pakʋ-ɩ "Delhi" tɛtʋ taa kɔlaɣ fenaɣ niidozo n̄ɩŋʋ wiye, pɩnaɣ 1948 taa. Payaɣ-ɩ [[Ɛɛndɩ|Ɛɛndɩ]] ɛjaɖɛ ńɖɩ ɖɩ-taa se, Mahatma Gandhi. Hɩɖɛ ńɖɩ ɖɔɖɔ pasɩmna-ɩ kedeŋa kpeekpe yɔɔ. "Sanskrit" kʋnʋŋ taa lɛ, payaɣ se, mahatma, pʋ-tɔbʋʋ se, "ciyam sɔsɔʋ". Ɛlɛ, Gandhi kisi hɩɖɛ ńɖɩ e-wezuu caɣʋ tɩŋa. [[Ɛɛndɩ|Ɛɛndɩ]] kʋnʋmɩŋ sakɩyɛ taa lɛ, payaɣ-ɩ yem se, Gandhi yaa Gandhiji yaa Bapu, pʋ-tɔbʋʋ se, "Caa"

Gandhi kɛkɛ ɛyʋ weyi ɛn̄ɩnaɣ toovenim tɔm ɖeke koŋ yɔ. Ɛtaasɔɔlɩ cɛtɩm tɔm kaʋ. Ɛɛkɛ mbʋ payaɣ se, "satyagraha" yɔ, pʋ-yɔɔ lʋɖʋ siŋŋ. Eyekaɣ se, ɛyaa ɛɖɔ habɛ yɔɔ nɛ pawɩlɩ se, pɔsɔɔlɩ yomiye taa lɩʋ. Ɛtɔsɔɔlɩ heluhelu lakasɩ. Pʋ-yɔɔ ɛtɩŋna hɛɛɛ hɛɛɛ nɛ [[Ɛɛndɩ|Ɛɛndɩ]] ɛjaɖɛ lɩɩ yomiye taa. Gandhi ɖʋ aŋgba sakɩyɛ wena alʋkɩ se, ajɛɛ ɛlɩɩ yomiye taa nɛ paa weyi ɛwɛɛna ɛ-waɖɛ yɔ.  Aŋgba ana an̄ɔ kedeŋa kpeekpe yɔɔ. Sɔsaa nabɛyɛ sakɩyɛ lʋba tɩ-yɔɔ wɛʋ waɖɛ yɔɔ siŋŋ ɖɔɖɔ ɛzɩ Gandhi yɔ. Mbaa yɔ : Albert Schweitzer nɛ [[Martin Luther King|Martin Luther King]] nɛ [[Nelson Mandela|Nelson Mandela]] nɛ [[Steve Biko|Steve Biko]] nɛ [[Dalaï Lama|Dalaï Lama]] nɛ [[Aung San Suu Kyi|Aung San Suu Kyi]]. Ɛlʋkaɣna lɛɣzɩtʋ ndɩ ndɩ ndʋ ansaayɩnaa kɔŋkaɣna yɔ. Ekizaɣ komina n̄azʋʋ n̄azʋʋ mbʋ yɔ. Kedeŋa yɔɔ sɔsaa nabɛyɛ sakɩyɛ tɩŋna Gandhi maɣzɩm yɔɔ nɛ palʋkɩ ɛ-lʋɖɛ pa-ajɛɛ taa. 

[[File:Gandhi spinning.jpg|thumb|Gandhi spinning]]

Gandhi laba ɛyʋ waɖɛ yɔɔ kandʋʋ sukuli Angleterre ɛjaɖɛ taa nɛ ɛpɩsɩ tɔmhʋyʋ. Eseɣtaɣ ɛyaa Afrɩka nɛ hadɛ kiŋ ɛjaɖɛ taa se palɩɩ pɔɖɔ habɛ yɔɔ nɛ pawɩlɩ se, pɔsɔɔlɩ ɛyʋ waɖɛ. Ɛlɛ, ɛtɔsɔɔlɩ se, pɔyɔkɩ nabʋyʋ yaa pala heluhelu lakasɩ kaʋ. Ɛpɩsɩ [[Ɛɛndɩ|Ɛɛndɩ]] ɛjaɖɛ taa lɛ, eseɣti haɖaa nɛ kʋn̄ɔndɩnaa se, pekisi lambuu ŋgʋ pamʋwa-wɛ yɔ. Eheyaɣ-wɛ ɖɔɖɔ se, pekisi ɛyaa hɛkʋ taa tɛyɩtʋ ndʋ tɩwɛɛ yɔ. Ɛlʋbɩna ɖɔɖɔ ɛ-ɛjadɛ taa paɣtʋ ɖoŋ n̄ɩndʋ ndʋ Brimaanɩ waa kaɖʋwa yɔ. Ɛkɔma ɛkɛ ŋgbɛyɛ nɖɩ payaɣ se, "Congrès national indien" yɔ, ɖɩ-n̄ʋʋdʋ lɛ, ɛlʋ se pasɩna kʋn̄ɔndɩna. Ɛlʋba ɖɔɖɔ se, [[Ɛɛndɩ|Ɛɛndɩ]] halaa ɛwɛɛ pa-tɩ yɔɔ. Ɛlʋba siŋŋ se, taabalɩyɛ nɛ ɖama nɩnaʋ pɛwɛɛ ɛyaa hɛkʋ taa, se tɛyɩtʋ natʋyʋ ɛtaawɛɛ pɛ-hɛkʋ taa. Ɛsɔɔlaa se, kʋnʋmɩŋ nɛ Ɛsɔ tɛɛ luŋuu aŋgba pa-nʋmɔʋ taa lɛ, tɛyɩtʋ natʋyʋ ɛtaawɛɛ ɛyaa hɛkʋ taa kaʋ. Ɛsɔɔlaa se, paa anɩ ɛtɔɔ nɛ ɛhaɣ. Ɛlʋba "Swaraj" ŋgbɛyɛ yɔɔ siŋŋ. Ŋgbɛyɛ ńɖɩ ɖɩlʋkɩna se, ɛjaɖɛ naɖɩyɛ ɛtaan̄azɩ [[Ɛɛndɩ|Ɛɛndɩ]] ɛjaɖɛ.

[[File:Gandhi London 1906.jpg|thumb|Gandhi, Londres, 1906]]

Gandhi lɩmaɣza yɔɔ pɩtɩŋnaa nɛ [[Ɛɛndɩ|Ɛɛndɩ]] ɛjaɖɛ lakɩ mbʋ sɔnɔ ɖɩlakɩ yɔ. Ɛtacaɣ wezuu ɛzɩ ɛyʋ n̄ɩm tʋ yɔ kaʋ. Ɛlakaɣ mbʋ payaɣ se, "ashram" yɔ. Pʋ-tɔbʋʋ se, ɛcakaɣ lakʋ taa yaa pʋʋ taa. Ɛnʋ n̄ɩyaɣna e-wondu ndʋ esuwaɣ yɔ. Esuwaɣ [[Ɛɛndɩ|Ɛɛndɩ]] ɛjaɖɛ wondu ndʋ payaɣ se, "dhoti" nɛ kpootu wondu ndʋ halaa laɣyɩɣ pa-hazasɩ yɔɔ yɔ. Ehuwaɣ kuntu ŋgʋ palʋna kpootu pɩzatʋ yɔ. Ɛlʋkaɣ se pahayɩ hatʋ ɖozi sakɩyɛ. Ɛhɔkaɣ nɔɔ alɩwaatʋ sakɩyɛ lɩŋŋŋ se, ɛwɛɛ kele kele. Ɛlɛ, ɛhɔkaɣ nɔɔ ɖɔɖɔ se, ɛtɩŋna pʋ-yɔɔ nɛ ɛlɛɣzɩ wɛtʋ nɛ lakasɩ mba ɛyaa lakɩ nɛ patamʋna kpem yɔ. 

Gandhi kɛŋna [[Ɛɛndɩ|Ɛɛndɩ]] ɛjaɖɛ maʋ yaa lɩzɩyʋ. Ɛnʋʋ lɛ, ɖɩ-caa. Ɛ-lʋlʋʋ kazandʋ kɩyakʋ kɛ [[Ɛɛndɩ|Ɛɛndɩ]] ɛjaɖɛ kazandʋ sɔsɔtʋ. Evemiye ńɖɩ  ɖɔɖɔ Kedeŋa kpeekpe ajɛɛ kpɛndʋ ŋgbɛyɛ agbeɣla lɩza pɩnaɣ 2007 taa nɛ payaɣ-ɖɩ se, "Kedeŋa kpeekpe helu helu lakasɩ fɛfɩ evemiye".

=E-wezuu caɣʊ tɔm=
==Ɛ-pɩcatʊ Ɛɛndɩ ɛjaɖɛ taa(1869-1888)==
==E-sukuli labʊ Aŋgletɛɛrɩ ɛjaɖɛ taa(1888-1891)==
==Ɛpɩsʊʊ Ɛɛndɩ ɛjaɖɛ taa yɔ pʊ-tɔm(1891-1893)==
==Ɛkɛ takayaɣ taa mayʊ tɔm hʊʊ kpaaŋ taa==
==Ɛ nɛ Britaniki komina pa-kajalaɣ you===
===Ɛlabʊ lɩmaɣzɛ se eseɣ Ɛɛndɩ ɛjaɖɛ taa yɔ===
==Ɛwɛʊ Afrɩka nɛ hadɛ ɛjaɖɛ taa yɔ(1893-1915)==
===Ɛ-pɩsaʊ hulaɣ nakɛyɛ tɔm===
===Suluku nakʊyʊ tɔm===
===Ɛlʊbɩnaʊ paɣtʊ ndʊ tɩɩ̃nɔɔzʊʊ Ɛɛndɩ ɛjaɖɛ taa samaɣ yɔ===
===Ɛtɛlɛm waa nabɛyɛ kʊyʊʊ ɛ-yɔɔ nɛ Ɛɛndɩ samaɣ se nɛ kaɖʊ ajɛya lɛɛna kʊyʊʊ yɔ===
===Ɛɖʊʊ nesi Bowɛɛrɩsɩ (Boers) waa you naalɛ ̃nɩŋgʊ ɖeɖe yɔ===
===Kɩkalʊʊ paɣtʊ===
===Ɛlʊkɩ se tɛyɩtʊ ɛwɛɛ Ɛɛdɩ ̃nɩma nɛ ɛyaa kɩkpɛdaa pɛ-hɛkʊ taa===
===Ɛɖʊ nesi siŋŋ nɛ palʊbɩna Zoulou samaɣ ŋga kakʊyɩ Ɛɛndɩ kewiyaɣ yɔɔ yɔ===
===Hermann Kallenbach===
==Ɛlʊba nɛ Ɛɛndɩ ɛjaɖɛ lɩɩ yomiye taa(1915-1945)==
===Champaran nɛ Kheda===
===Ɛgbadɩyɛ fɛyɩ===
===Swaraj nɛ ɖɔm ɖɔnɛ (nɖɩ payaɣ se satyagraha)===
===Kedeŋa kpeekpe you kɩlɛlʊʊ nɛ  ===«QuitIndia»===                                                                                                                                                                                                                                                                                                
==Ɛɛndɩ ɛjaɖɛ tɩ-yɔɔ wɛʊ nɛ Ɛzɩma mbʊ pɛtɛyɩ-kʊ hɔɔlɩŋ ndɩ ndɩ yɔ(1945-1947)==
==Ɛ-kʊʊ(1948)==
=Ɛ-lɩmaɣzɩyɛ=
==Tolstoï nɛ Ruskin pa-lɩmaɣzɛ ɖukuni-i==
==Tisuu==
==Toovenum==
==Ɛfɛyɩ kaɖɛ==
==Tɩŋ pe nɛ ɛ-hatʊ yɔ ɛ-tɔɔnaɣ kɩbaŋga==
==Brahmacharya==
==Ɛtɔsɔɔlɩ helu helu lakasɩ(Ahimsâ)==
==Ɛwaɣ kʊdɔmɩŋ==
==Satyagraha==
==Ekisi Anasaayɩnaa ɛsɩndaa ɖɛnaʊ nɛ pɔ-tɔsʊʊ nʊmɔŋ==
==Ɛsɔɔlaa se samaɣ ɛwɛɛ ka-tɩ yɔɔ, kataawɛɛna komina, kɛwɛɛ ɖiɣɖiɣ caɣʊ taa==
==Palʊʊ==
=Ñɩm mbʊ eyeba yɔ=
==ɛ-hɩɖɛ ɖʊʊ==
===Kedeŋa yɔɔ===
===Ɛɛndɩ ɛjaɖɛ taa===
==Ɛ-taabalaa nɛ ɛ-ɖoŋ==
==Mbʊ pʊtɔcɔlɩ yɔ==
===Mba payaɣ se «Dalits» waa yɔ pa-lɩmaɣzɛ===
===Samaɣ kʊyʊʊ ɛ-yɔɔ yɔ nɛ ɛzɩma mbʊ kɛtɛyɩ ɖama yɔ===
=Ɛ-takayɩsɩ nzɩ ɛmaa yɔ=
==Ɛ-tʊma==
=Pasɩma-ɩ samaɣ sɔnzɩ taa=
=E-wezuu caɣʊ filim waa taa==
==Ɛ-takayɩsɩ kɩkalɩsɩ==
==Minziiki==
==Aleɣya ndɩ ndɩ fideyoo taa==
=Ɩcɔna ɖɔɖɔ=
==Ɛ-agbele naa : Indira nɛ Rajiv Gandhi==
==Ɛ-takayɩsɩ ndɩ ndɩ sɩm==
===E-wezuu caɣʊ Fransɩ ɛjaɖɛ taa===
===E-wezuu caɣʊ Iŋgilisi ɛjaɖɛ taa===
===Ɛ-yɔɔ tɔm kpɛlɛkʊʊ nɛ tɩ-taa tazʊʊ===
===Ɛ-takayɩsɩ lɛɛsɩ ndɩ ndɩ===
==Takayɩhayʊʊ tɛɛ tɔm nɛ ɖenɖe panaɣ-tʊ yɔ==
==Tɔm lɛɛtʊ==
==Awayɩ kpasɩ==
[[Special:Contributions/41.207.160.90|41.207.160.90]] 13:01, 17 February 2016 (UTC)
[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
