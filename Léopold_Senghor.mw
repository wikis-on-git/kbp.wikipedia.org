Palʋla ɖajaa Léopold Sédar Senghor aloma fenaɣ kɩyakʋ nakʋ (9) ñɩŋʋ wiye, pɩnaɣ 1906 taa. Palʋla-ɩ Senegaalɩ ɛjaɖɛ taa, Joal tɛtʋ taa. Sɔsɔ Léopold Sédar Senghor wona sɔsaa mʋlʋm saŋayɩŋ fenaɣ kɩyakʋ nɛɛlɛ (20) ñɩŋʋ wiye, pɩnaɣ 2001 taa. Verson tɛtʋ taa ɛsɩba. Verson tɛtʋ wɛ Fransɩ ɛjaɖɛ taa.

Ɖajaa Léopold Sédar Senghor kɛkɛ takayaɣ taa mayʋ sɔsɔ nɔɔyʋ. Ɛɛkɛ ɖɔɖɔ politiki laɖʋ sɔsɔ Fransɩ nɛ Senegaalɩ pa-ajɛya taa. Ɛnʋ kɛŋna kajalaɣ Senegaalɩ ɛjaɖɛ ñʋʋdʋ ɖi-yomiye taa lɩʋ wayɩ. 

Ñʋʋdʋ Léopold kpaɣ kpelaɣ pɩnaɣ 1960 nɛ puwolo pɩsɩɩna pɩnaɣ 1980 ñɩŋa taa. Ɛ-maɣmaɣ ɛsɔɔlɩna nɛ etii kpelaɣ yɔɔ. 

Fransɩ ɛjaɖɛ taa fransɩɩ kʋnʋŋ yɔɔ kandɩyaa ŋgbɛyɛ taa lɛ, Léopold Sédar Senghor kɛŋna Afrɩka tʋ kajalaɣ tʋ ŋgbɛyɛ ńɖɩ ɖɩ-taa. 

Pʋcɔ nɛ Senegaalɩ ɛjaɖɛ lɩɣ yomiye taa nɛ ɖajaa Léopold Sédar Senghor kɛʋ ɛjaɖɛ ńɖɩ ɖɩ-kajalaɣ ñʋʋdʋ lɛ, ɛɛkɛ Minisi nɔɔyʋ Fransɩ ɛjaɖɛ taa. 

Senegaalɩ ɛjaɖɛ ñʋʋdʋ yɔɔ pɩtɩŋnaa nɛ taabalɩyɛ nɛ ŋgbɛyɛ wɛɛ Fransɩ ɛjaɖɛ nɛ Afrɩka tɛ ajɛya wena Fransɩ ɛjaɖɛ kacaɣ a-ñʋŋ yɔɔ yɔ a-tɩŋa payɩ.
