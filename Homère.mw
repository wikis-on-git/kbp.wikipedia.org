Homère kɛ abalʋ tandaʋ tʋ sɔsɔ nɔɔyʋ kɛ ɛ-ɛjaɖɛ tɛtʋ taa. Ɖajaa sɔsɔ ɛnɛ, sakɩyɛ sɩma-ɩ siŋŋ pɩlɩɩna ɛ-tʋmɩyɛ yɔ. Ɛkɛ koowa maɖʋ sɔsɔ nɔɔyʋ kɛ kedeŋa yɔɔ cɩnɛ. Kpaɖʋ lutozo (8) kɛdɛza alɩwaatʋ nɛ pɩcɔ palʋlʋʋ ɖa-kɩpaɣlʋ yesu krɩstʋ lɛ ɛ-tʋmɩyɛ n̄amsaɣ ɛ-ɛjaɖɛ tɛtʋ taa.

Paa sʋyɩ hɩɖɛ kɛlɛʋ kɛ yem size "koowa tʋ" . Sɔsaɣ yaa kɩbɩma yawana-ɩ yaa kaasʋna-ɩ hɩɖɛ nɖɩ mbʋ. Takayaɣ taa matʋ sɔsɔtʋ hɔɔlʋʋ taa lɛ, matʋ tʋma sɔsɔna kɔɔnɔɔ n̄ɩna naalɛ kɛ wɩsɩ ɖɩlɩyɛ hɔɔlʋʋ taa kiŋ wena payana Fransɩ kʋnʋŋ taa size Iliade nɛ Odyssée yɔ hɩla sʋyɩ.

Pʋtʋʋ size ɛ-hɩɖɛ payaɣ yaa pacɛla matʋ tʋma ana anaalɛ. Halɩ nɛ sɔnɔ kɛ mbɩ yɔ, pɩwɛ sakɩyɛ kaɖɛ size patɩlɩ size, ɖajaa Homère koowa maɖʋ sɔsɔ ɛnɛ, keekee taa lɛ, ɛkɛ ɛyʋ weyi ɛ-tʋma n̄amsa tɛtʋ yɔ yɔ yaa, ɛkɛ ɛyʋ weyi ɛɛyʋtʋ wɩlɩ samaɣ yaa kedeŋa n̄amtʋ yaa lɛɣtʋ kɛnɛ yɔ yee keekee taa lɛ, ɛnʋ ɛkɛna kɔɔnɔɔ keɣasɩ kɩmasɩ naasɩlɩ kɩbɩnzɩ nzɩ sʋtʋ yaa sɩlɩzɩyʋ yɔ kɛ wɩsɩ ɖɩlɩyɛ hɔɔlʋʋ taa kɔ yɔ.

Ioniene ɛjaɖɛ tɛtʋ taa tɛtʋ, ɖɩnaɣ tɛtʋ sɔsɔtʋ ndɩ ndɩ ɛzɩ. Tɛtʋnaa mbaa yɔ : Chios tɛtʋ nɛ, Smyrne tɛtʋ nɛ, Cymé tɛtʋ yaa ɖɔɖɔ ɛzɩ Colophon tɛtʋ yɔ. Ɛjaɖɛ taa tɛtʋnaa cikpetu samaɣ wɛɛ nɛ pɛkɛʋna ɖama pɩlɩɩna ɖajaa Homère koowa maɖʋ sɔsɔ ɛnɛ ɛtɛ liɖe yaa ɛ-ɖɩlɩyɛ yɔɔ.

Samaɣ yaa sakɩyɛ n̄ɩnʋʋ ɖɔɖɔ size katɩlɩ size tovonum lalaa yɔɔdʋʋ mbɩ yɔ size ɖajaa Homère kaakɛ yʋlʋm yaawe. Homère lone yaa ɖɩjaɣyɛ keekee kɛlɛ size ɛnʋ kɛna takayaɣ taa matʋ sɔsɔtʋ hɔɔlʋʋ taa kɛ, matʋ tʋma sɔsɔna kɔɔnɔɔ n̄ɩna naalɛ tʋ kɛ wɩsɩ ɖɩlɩyɛ hɔɔlʋʋ taa kiŋ.

Matʋ ndʋʋ payaɣna Fransɩ kʋnʋŋ taa size Iliade nɛ Odyssée. Matʋ tʋnɛ, pɩɩkɛ kpaɖʋ lutozo (8) n̄ɩŋgʋ alɩwaatʋ taa nɛ pɩcɔ palʋlʋ ɖa-kɩpaɣlʋ yesu krɩstʋ. Ɖajaa Homère ɛnɛ, ɛ-hɩɖɛ ɖɔɖɔ paya matʋ sɔsɔtʋ tʋnɛ : Batrachomyomachia nɛ Margitès. Pɩtasɩɩna piɖeke, ɛlɛ,  koosi sakɩyɛ ɖɔɖɔ wɛ ɛ-hɩɖɛ taa.

[[Category:!Main category]]
