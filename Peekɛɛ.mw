Peekɛɛ kɛna [[Siini (Chine)|Siini]] ɛjaɖɛ taa tɛtʊ sɔsɔtʊ nɛ patasʊʊ -tʊ yaɣ-tʊ ɖɔɖɔ se Peyijini. Tɛtʊ tʊnɛ tɩwɛ Siini nɛ hayʊ kiŋ hɔɔlʊʊ taa piyele tɩ-walanzɩ landammm taa maɣna ɛzɩ ɛkɩtaarɩnaa 1 641 000 yaa kilomɛtanaa 16 410. Siini ɛjaɖɛ taa lɛ, Peekɛɛ kɛŋna tɛtʊ ndʊ tɩ-taa politiiki nɛ ɛsɩkuliye kɩla wɛʊ yɔ piyele tɛtʊ ndʊ payaɣ-tʊ se [[Hɔŋkɔŋgɩ|Hɔŋkɔŋ]] nɛ Caŋgayɩ yɔ, tɩ-taa kɛ tɔsʊʊ nɛ ɛsɩndaa wobu kɩla wɛʊ.
 
Peekɛɛ tɛtʊ taa kataɣ sɔsɔɣa nakayɩ wɛɛ nɛ peeɖe pahayɩsʊʊ efabiya nɛ pɛlaa, pʊyɔɔ kɛ pɩnaɣ 2008 taa keteŋa kpeekpe ha ɛsa nɛ Peyijini tɛtʊ. Mbʊ yebina nɛ Siini ɛjaɖɛ pazɩ ɖɩ-ñɔɔzɩ camɩyɛ Peekɛɛ tɛtʊ tʊnɛ pɩ-tɛ pɩnaɣ taa. Pɩyɔɔ ɖɔɖɔ kɛ keteŋa kpeekpe taa ŋgbɛyɛ nɖɩ ɖɩñɔɔzʊʊ tɔnʊʊ taa alafɩya nɛ hayɩsʊʊ yɔ, ɖɩɖaana lɩzʊʊ Peekɛɛ tɛtʊ se patasɩ aleɣya anaa labʊ pɩnaɣ 2022. 

Siini ɛjaɖɛ kpeekpe taa lɛ, Caŋayɩ tɛtʊ wayɩ lɛ, Peekɛɛ tɛtʊ tɩŋgɩna ɛyaa ɖɔʊ taa nɛ pɩnaɣ 2013 taa paakala ɛyaa kɛ peeɖe lɛ, paakpɛnda miloyɔɔnaa 21 150 000. 

Ɛzɩ ajɛya lɛɛna taa tɛtʊ sʊsɔtʊ lɛɛtʊ yɔ, Peekɛɛ tɛtʊ nɛ ajɛyaa naayɛ taa ñɩndʊ paɖʊ nɔɔ nɛ palakɩ tʊma kʊɖʊma. Tɛtʊ tʊnɛ tɩlakɩ tʊma nɛ Afrika keteŋa taa tɛtʊ, Amerika taa ñɩndʊ, [[Aazii tɛtʋ wandamm|Azii]] taa ñɩndʊ, [[Eerɔpʋ tɛtʋ tɔm|Erɔpʊ]] keteŋa taa ñɩndʊ nɛ [[Oseyanii tɛtʋ wandamm (Océanie)|Oseyanii]] taa tɛtʊ natʊyʊ ɖɔɖɔ. Tɛtʊ ndʊ tɩtɩŋga tɩkɛnda nɩɩnɩwa (50). Paya:g Peekɛɛ maalika yɔɔ cɔnɩyʊ kɩfalʊ se Wang Anshun nɛ ɛtakayaɣ taa mayʊ kɔyɔ Guo Jinlong.

[[Category:!Main category]]
[[Category:Tɛtʋ sɔsɔtʋ]]
