[[File:Flag of Estonia.svg|thumb|]]
[[File:Coat of arms of Estonia.svg|thumb]]

Ɛsɩtoonii kɛna [[Eerɔpʋ tɛtʋ wandamm|Erɔpʊ]] nɛ hayʊ kiŋ ɛjaɖɛ naɖɩyɛ nɛ ɖɩwɛɖɔɖɔ Erɔpʊ keteŋga taa ajɛya kɩkpɛndɩɣ ŋgbɛyɛ taa ɖooo [[agoza fenaɣ]] kacalaɣwiye pɩnaɣ [[2004]] pɩna ŋgbɛyɛ nɖɩ payaɣ-ɖɩ se [[OTAN ŋgbɛyɛ|OTAN]] yɔ kɛ [[lakɩŋ fenaɣ]] 29 pɩnaɣ 2004 kʊɖʊmaɣ ŋga ka-taa. Ɛjaɖɛ ɖɩnɛ ɖɩwɛ [[Balitiki Teŋgu|Palɩtiki Teŋgu]] kɩ-wɩsɩ ɖɩlɩyɛ taa kiŋ. 

Ɛjaɖɛ ɖɩnɛ nɛ ɖɩ-wɩsɩ ɖɩ-ɖʊyɛ taa lɛ, [[Sʊyɛdɩ|Suyɛɛdɩ]] ɛjaɖɛ wɛna; hayʊ kiŋ lɛ, pɔɔ ŋga payaɣ-kɛ se [[Fɛɛlandɩ]] yɔ kɛwɛna; wɩsɩ ɖɩlɩyɛ taa lɛ, [[Ruusii]] ɛjaɖɛ wɛna piyele nɛ hadɛ kiŋ lɛ [[Lɛtonii]] ɛjaɖɛ wɛna. Ɛjaɖɛ ɖɩnɛ ɖɩmʊ ɖɩ-tɩ yɔo wɛu kɛ pɩnaɣ [[1991]] nɛ ɖɩ-ñʊʊdʊ kɩfalʊ payaɣ se Kersti Kaljulaid; piyele nɛ komina yɔɔ cɔnɩyʊ kɔyɔ Jüri Ratas.  

Tɛtʊ tʊnɛ tɩ-walanzɩ taa maɣna ɛzɩ 45 339 km2 ɛlɛ ɖenɖe lɩm wɛɛ yɔ peeɖe ɖeke talɩʊ ɛzɩ 4,56 kɛ mɩnɩʊ yɔɔ. [[Kɔlaɣ fenaɣ]] kacalaɣ wiye pɩnaɣ 2015 taa paakala ɛyaa kɛ ɛjaɖɛ nɖɩ ɖɩ-taa lɛ, paakpɛnda 1 323 271.  Ɛjaɖɛ ɖɩnɛ ɖɩ-tɛtʊ sɔsɔ payaɣ se Taliŋ nɛ liidiye nɖɩ pɔtɔkjɩ-ɖɩ peeɖe yɔ payaɣ-ɖɩ se Eeroo. Yee ɛyʊ ɛcaɣ yaʊ ɛjaɖɛ ɖɩnɛ ɖɩ-taa kɔyɔ, pɩwɛɛ se ɛma +372 pʊcɔ ɛma ɛ-ɛyʊ [[kaŋgalafu]] nimaɣ mayaɣ. Kʊnʊmɩŋ weyi pɔyɔɔdʊʊ komina tʊma taa nɛ pawɩlʊʊ sukulinaa taa yɔ ɩnʊʊ lɛ Ɛsɩtoonii nɛ Rusii.
[[Category:Ajɛya]]	
[[Category:Ɛsɩtoonii]]	
[[Category:Eerɔpʋ]]
