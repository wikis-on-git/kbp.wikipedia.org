[[File:Frans Hals - Portret van René Descartes.jpg|thumb|Frans Hals - Portret van René Descartes]]

Palʊla René Descartes kɛ lakɩŋ fenaɣ 3̄1 pɩnaɣ 1596 kɛ La Haye, Fransɩɩ tɛtʊ taa nɛ ɛsɩ lɛlaɣ fenaɣ 11 pɩnaɣ 1650 kɛ Stockholm, Suɛdɩ ɛjaɖɛ taa. Ɛkɛ mathématicien, physicien nɛ philosophe. Pakpaɣ-ɩ sɩ weyi ɛlɩza mbʊ payɣ se philosophie moderne yɔ; mbʊ pʊyɔɔ yɔ, tɔm natʊyʊ yɔɔdɩɣ ɛ-yɔɔ tɔm tʊnɛyɔ, paanɛ tɩwɩzɩʊ ɛzɩma yɔ: « Hayɩ, Descartes talaa kɛlɛ ». Latɩŋ taa kɛ ɛlɩza mbʊ payaɣ se ɛyʊ-tʊ sɩŋŋŋ yɔ nɛ ɛyɔɔdɩɣ se alɩwaatʊ ndʊ ɛnʊ ɖɩna maɣzɩʊ yɔ, pʊ-tɔbʊʊ se ɛnʊ wɛɛ. Physique taa lɛ, ɛwɛ ɛzɩ mba palɩza lakasɩ nzɩ piciidɩɣ yɔ nɛ payaɣ se mécanisme yɔ pa-taa nɔɔyɩ yɔ.  Mathématiques taa lɛ, ɛlɩza mbʊ payaɣ se géométrie analytique yɔ. 

Ɛ-tɛ méthode scientifique ŋgʊ ɛlɩza pɩnaɣ 1628 kɛɛ-takayaɣ ŋga ɛya se "Règles pour la direction de l'esprit" nɛ "Discours de la méthode" kɛ pɩnaɣ 1637 yɔ, sɩpazaa sɩɖɩzɩ mbʊ pawɩlaɣ sukili sɔsɔʊ taa kɛ scolastique taa yɔ. Ɛyɔɔda se, ɛyʊ wɛʊ mbʊ yɔ mbʊ ɛkɩlɩɣ tɛyʊ nɛ lalaa nɛ pɩkɩlɩ ɖeu yɔ, mbʊ lɛ ɛyʊ lɛlʊ wɩzasɩ nɩʊ. 

==E-evebutu==
[[File:Maison de René DESCARTES - Jean-Charles GUILLO.JPG|thumb|Ɖenɖe palʋla Ɖajaa René Descartes]]
Paya Descartes caa se Joachim Descartes. Palʊla-ɩ saŋgayɩŋ fenaɣ naalɛ  pɩnaɣ 1563 kɛ Sucé-sur-Erdre, nɛ ɛkɛ lɔŋ tasɩyʊ kɛ paɣtʊ lɩzɩya taa kɛ Rennes tɛtʊ taa nɛ e-ɖoo se Jeanne Brochard Bretagne. Palʊla ɛlɛɛ Indre-et-Loire taa kɛ pɩnaɣ 1566 nɛ peeɖe ɖɔɖɔ ɛsɩba. Palʊla Descartes kɛ e-egbelenaa tɛ kɛ Haye tɛtʊ taa mbʊ pʊ-yɔɔ yɔ, ɛ-caa lakaɣ tʊmɩyɛ kɛ Rennes tɛtʊ taa nɛ ɛtaawɛna alɩwaatʊ se ɛcɔna ɛ-yɔɔ. Descartes kɛ naatozo-tʊ nɛ patɩŋga mbʊ yɔ, e-egbelenaa kɛ palʊla-wɛ. Palʊla-ɩ lakɩŋ fenaɣ 31 kɛ pɩnɑɣ 1596 nɛ pɔsɔ-ɩ lɩm kɛ Saint-Georges cɔɔcɩ taakɛ ɖomaɣ fenaɣ naatozo wiye pɩnaɣ 1596. Pɩwɛɛ se pɩwɛɛ kɔyɔ, paasɔ-ɩ pʊ paroisse Notre-Dame taa ɛlɛ ɛzɩma papɩsa protestant waa yɔ, pɩ-yɔɔ kɛ pɔsɔ-ɩ pʊ peeɖe. Ɛ-tɛ kacalaɣ kpaŋgbamʊʊ kɛ payaɣ se René Brochard des Fontaines, e-ɖoo caa; ɛlɛ kɛ tɔm hʊyʊ kɛ Poitiers tɛtʊ taa. Ɛ-tɛ kpaŋgbamʊʊ naalɛ ñɩnʊʊ payaɣ se Michel Ferrand, ɛlɛ kɛ e-neze ɖalʊ nɛ ɛkɛ sɔɔja sɔsɔ weyi paayaɣ se lieutenant-général yɔ nɛ ɛwɛɛ wiyau sɔsɔ Châtellerault tɛ.E-ɖoo sɩba agoza fenaɣ 13 pɩnaɣ 1597. Ɛsɩba lɛ, Descartes wɛna pɩnaɣ nɛ fenaɣ.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Takayaɣ mayaa]]
