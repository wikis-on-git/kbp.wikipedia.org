Palʊla Le Corbusier kɛ aloma fenaɣ kɩyakʊ looɖo wiye pŋaɣ 1887 kɛ Laso-de-Fɔŋ, Suwisi ɛjaɖɛ taa nɛ ɛsɩ kɛyɛna fenaɣ kɩyakʊ nɛɛlɛ nɛ lʊbɛ Rɔkebruni-Kapɩ-Martɩŋ. Ɛ-hɩɖɛ sɔsɔyɛ kɔyɔ Charles-Edouard Jeanneret-Gris nɛ Le Corbusier kɛ ɛyaa sɩmna-ɩ. Ɛkɛ Suwisi ɛjaɖɛ taatʊ ɛlɛ ɛpɩsa ɛ-tɩ Fransɩ tʊ. Ɛyʊ ɛnɛ kpalawʊwa lʊyʊ sɔsɔ nɔɔyʊ, tɛtʊ sɔsɔtʊ maʊ tʊ, tɔlɩm tayʊ, wendu cʊnʊyʊ, saayʊ nɛ takayasɩ mayʊ. Le Corbusier kɛna mba pɛkɛ ɖɔnɛ kɩfaɖɛ yɔɔ ñɩniya taa tʊ, ɛzɩ  Ludwig Mies van der Rohe, Walter Gropius, Alvar Aalto et Theo van Doesburg yɔ.

Lɛ Corbusier nɛ Robert Mallet-Stevens pacakaɣ ɖoli kʊɖʊm nɛ panaɣ ɖamaa taa. Ɛyʊ ɛnɛ ɛlaba tʊmɩyɛ sakɩyɛ kɛ tɛtʊ sɔsɔtʊ maʊ taa nɛ ɖɩcaɣyɛ kɩpanɖɛ mʊnaʊ tʊmɩyɛ. Payaɣ ɛ-caa se Georges-Édouard Jeanneret-Gris nɛ pɛkɛna tɩ yɔɔ nesi tɛɛ tʊmiyɛ laɖa nɛ paɖʊ kʊyɔɔ kɛ Fransɩ ɛjaɖɛ. Payaɣ e-ɖoo se Marie-Charlotte-Amélie Perret. Ɛ-tʊmɩyɛ nɖɩ pakɩla-ɩ sɩmnaʊ yɔ nɖɩ lɛ ɛyʊ kʊɖʊm caɣʊ kʊdʊyʊ kʊsʊsʊ tɛɛ tɔm nɛ tʊm piye ɖɩnɛ ɛpaɣza ɖɩ-yɔɔ kɛ maɣzʊ pɩnzɩ 1920 taa.
