Tɛlawɛɛrɩ kɛna [[Etaazuunii|Etaazunii]] ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. Tɛlawɛɛrɩ taa tɛtʊ sɔsɔtʊ payaɣ se Toova nɛ ndʊ tɩ-taa ɛyaa kɩla ɖɔʊ yɔ ndʊ lɛ Wilmington.

Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa nɛ hadɛ kiŋ taa lɛ tɛtʊ ndʊ payaɣ se Tɛlawɛɛrɩ yɔ tɩwɛna, wɩsɩ ɖɩlɩyɛ taa kiŋ lɛ [[Niwujɛrsii|Niwu Jɛrsii]] nɛ [[Atɩlantiki Lɩŋamʋʋ|Atilantikii lɩŋgamʋʋ]] piyele nɛ hayʊ kiŋ lɛ [[Pɛnsilvaanii|Pensilivaanii]].

Pamaza Tɛlawɛɛrɩ ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 6 452 km2 nɛ ɖenɖe tɛtʊ ñabɩ wɛɛ yɔ, peeɖe pɩtalʊʊ ɛzɩ 5 068 km2 yɔ nɛ ɖenɖe lɩm ñɛwɛɛ yɔ, peeɖe ñɛwɛʊ ɛzɩ 1387 km2 yɔ pʊtɔbʊʊ se pɩtalʊʊ ɛzɩ 21,50 yɔ kɛ mɩnɩʊ yɔɔ. Ɛjaɖɛ ɖɩnɛ ɖɩkɛŋna 45 ñɩnɖɛ ɛyaa ɖɔʊ taa kɛ Etazuunii ajɛya kɩkpɛndʊʊ kpeekpe taa.

Ɛjaɖɛ ɖɩnɛ nɖɩ kɛŋna ɛjaɖɛ kajalaɣ ñɩnɖɛ nɖɩ ɖɩsʊ Etaazunii ajɛya kɩkpɛndʊɣ ŋgbɛyɛ taa yɔ. Ɛlɛ pɩɩkɛ [[saŋayɩŋ fenaɣ]] kɩyakʊ lʊbɛ nkʊ wiye pɩnaɣ 1787. Pɩnaɣ [[2010]] taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ 897 934 yɔ. 

Payaɣ Tɛlawɛɛrɩ ɛjaɖɛ cikpeɖe ɖɩnɛ ɖɩ-ñʊʊdʊ se John Carney (D) piyele nɛ komina ñʊndinaa kɔyɔ: Christopher Coons (D) nɛ Thomas Carper (D).

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ aŋgilisi. Ɛlɛ siŋŋŋ taa lɛ, komina maɣmaɣ tatɩɩ hada nɔɔ camɩyɛ se [[Englɩsɩɩ kʊnʊŋ|Eŋgilisi]] kɛŋna kɩ-kʊnʊŋ.
