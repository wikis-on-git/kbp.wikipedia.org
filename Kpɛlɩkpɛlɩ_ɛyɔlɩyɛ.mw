Ɛyɔlɩyɛ kpɛlɩkpɛlɩ wonuu (chimie organique) kɛ karɩbɔɔnɩ nɛ kɩ-taa wondu pɛ-tɛ kpɛlɩkpɛlɩ wonuu. Ɛlɛ, karɩbɔɔnɩ wondu natʋyʋ pɩzɩɣ tɩtɛkɛ kpɛlɩkpɛlɩ wondu. 

Karɩbɔɔnɩ tɛ pʋyʋ kɔtɩɩɩ waa wɛna ɖoŋ se pɔhɔkɩna ɖama yaa pakpɩtɩna ɖama. Kɩtamsɩŋ lakɩna nɛ karɩbɔɔnɩ tɛ pʋyʋ kɔtɩɩɩ waa pɩzɩɣ pɔhɔkʋʋna ɖama yaa patamsɩɣna ɖama. 

Nazɩyaa wɛ ɛyɔlɩyɛ waa taa sakɩyɛ. Karɩbɔɔnɩ waa tamsɩnɩ ɖama nɛ payaɣ-wɛ se ɛyɔlɩyɛ waa tɛ nazɩyaa. Yee kpɛlɩkpɛlɩ wondu natʋyʋ esidi karɩbɔɔnɩ wondu taa kɔyɔ, nazɩyaa ndɩ ndɩ wɛɣ tɩ-taa patalɩ miiliyɔɔ waa sakɩyɛ. 

Nazɩyʋ kʋɖʋm tɛ yuŋ yaa hɩlɩmɩyɛ pɩzɩɣ pɩtalɩ 100 000. Halɩ nabʋyʋ taa kɔyɔ, karɩbɔɔnɩ tɛ nazɩyʋ hɩlɩmɩyɛ pɩzɩɣ pɩtalɩ 1 000 000. Yee karɩbɔɔnɩ tɛ nazɩyʋ hɩlɩmɩyɛ ɛtalɩ 1 000 000 kɔyɔ, pʋbʋ pɔyɔɔdʋʋ se pɩkɛ nazɩyʋ sɔsɔ.
