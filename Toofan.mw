Toofan tɛkɛna ɛyʊ nɔɔyʊ hɩɖɛ ɛlɛ pɩkɛna hendu teyaa ŋgbɛyɛ naɖɩyɛ. Ŋgbɛyɛyɛ nɖɩ, ɖɩñɔ Togo ɛjaɖɛ pɩnaɣ 2005. Payɛ nɖɩ pabaɣ peeɖe yɔ ɖɩkɛna kɩfaɖɛAfrika wɩsɩ ɖɩɖʊyɛ taa nɛ payaɣ-ɖɩ se Kulikace. Payɛ ɖɩnɛ ɛyʊ ɛna ɛtɔŋ se ɖɩwɛ kaɖɛ ɛlɛ pɩtɛkɛ mbʊ. Pabaɣ-ɖɩ yɔ, ŋpɛlʊ ño-pondone kɛ hɔɔlʊ ŋgʊ yɔ, pɩtɛkɛ hɔɔlʊ ŋgʊ ŋɖɛzɩɣna ña-nanɩŋgbanzɩ nɛ ñe-nisi; mbʊ mbʊ nɛ pɛɖɛʊ. Payɛ ɖɩnɛ France 24  kpaɣ-ɖɩ nɛ kʊɖʊ kɩ-tɛ kɛlɛm kɛlɛmnaa kanahaŋ nimasɩ yɔ. 

Pɩnaɣ 2023 taa ɖɔɖɔ Toofanwaa ɖaɣna lɩzʊ payɛ kɩfaɖɛ naɖɩyɛ nɛ paya-ɖɩ se "gweta". Payɛ ɖɩnɛ palɩza-ɖɩ se potuu ɛsɩsɛma tɩnaa kɛ atuwa. Ŋgbɛyɛ ɖɩnɛ ɖɩnɔɔ yɔɔ ɖɛyaa kɔyɔ Masta Just nɛ Barabas. Afrika kpeekpe taa pombo maɖa lakaɣ kɛgbɛyaɣ pɩnaɣ 2012 nɛ 2015 lɛ, mba pana nɛ polu pɩtɛ kɛgbɛyaɣ ŋga ke-hendu. Toofanwaa ŋgbɛyɛ ɖɩnɛ ɖɩkɛŋna Afrika hendu teya kpeekpe nɔɔ ɖɛya nɛ Frankofoni hendu teyaa kacalaɣ mba pɩnaɣ 2018, alɩwaatʊ ndʊ Afrimma awards kalaba pɩ-tɛ kɛkpɛyɩsɩ ndɩ ndɩ yɔ. Ŋgbɛyɛ nɖɩ ɖɔɖɔ ɖɩkɛŋna kacalaɣ ñɩnɖɩ kɛ pop afrikani kɛ pɩnaɣ 2017.
