
Francisco José de Goya Lucientes  yaa Francisco de Goya kɛ Ɛsɩpañɩ  ɛjaɖɛ taa tʋ. Palʊla-ɩ kɛ lakɩŋ fenaɣ kɩyakʊ 30 ŋgʊ wiye pɩnaɣ 1746 kɛ Fuyandetodosi egeetiye taa kɛ Ɛsɩpanɩ kewiyaɣ taa. Fuyandetodosi egeetiye ɖɩnɛ, ɖɩñɔtɩna tɛtʋ ndʋ payaɣ size Saragosi yɔ kpam. 

Francisco de Goya tʊma ɖɔ kamaɣ fɛyɩ: ɛkɛ anjaʋnaa nɛ sɩʊkpelasɩ lɩzɩyʋʋ sɔsɔ nɔɔyʋ. Ɛkɛ ɖɔɖɔ tɔlɩm tayʋ sɔsɔ nɔɔyʋ. Ɛkɛ saayʊ nɛ ɛlakɩ ɖɔɖɔ kafɩnta tʋmɩyɛ. Ɛ-kʊkʊyɩmɩŋ nɛ ɛkpɛlɛkɩtʋ tɩŋgɛ payɩ kɛ mbʊ yɔ, ɛ-haɖaa taa ɖenɖe paalʋla-ɩ yɔ peeɖe ɛcaɣ. Piyele Madriidi nɛ Italii lona taa kɛ ɛkɩla ɛ- tʊma labʊ. 

Ɛ-halʋ ɖalʋ, Francisco Bayeu kaakɛna Ɛsɩpaan̄ɩ ɛjaɖɛ taa anjaʋnaa lɩzɩyʋ nɛ tɔlɩm tayʋ nɛ ɛlɛ ɖʊna-ɩ nesi ɛ-tʊma taa. Ɛ-wilɩyaa kɔyɔ José Luzán nɛ Francisco Bayeu. Piyele mba pacʊɖa-ɩ pa-tʊma labʊ taa nɛ pɩha-ɩ hʊnʊm yɔ, pa-taa kɔyɔ: Diego Velázquez, Rembrandt, Giambattista Tiepolo, Jacopo Amigoni, Raphaël Mengs nɛ Bartolomé Esteban Murillo.  

Payaɣ Fransisco de Goya caa se José Benito de Goya y Franque, e-ɖoo kɔyɔ Gracia de Lucientes y Salvador nɛ piyele ɛ-tɛ asɛyʊ kɛlɛ Josefa Bayeu. Pɛwɛna pɩɣa kʊyʊmaɣ nɛ ŋga lɛ Francisco Javier Goya Bayeu. Ɛsɩba ɖomaɣ fenaɣ kɩyakʊ 16 ñɩŋgʋ wiye, pɩnaɣ 1828. Ɛsɩba Bordeaux tɛtʋ taa, Fransɩ ɛjaɖɛ taa.
