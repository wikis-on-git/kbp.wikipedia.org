Kazablanka tɔbʊʊ nɛ arabʊ taa size "Ɖɩya kʊlʊmaɣ". Tɛtʊ ndʊ tɩkɛ [[Marɔkɩ (Maroc)|Marɔkɩ]] ɛjaɖɛ taa tɛtʊ sʊzɔtʊ natʊyʊ nɛ tɩwɛna ɛjaɖɛ nɖɩ nɛ ɖɩ-wɩsɩ ɖɩɖʊyɛ taa ɛlɛ pɩmaɣzɩ wɛʊ nɛ ɛjaɖɛ nɖɩ ɖɩ-hɛkʊ taa. Tɛtʊ tʊnɛ, Marɔkɩ ɛjaɖɛ taa tɛtʊ sʊzɔtʊ ndʊ payaɣ-tʊ se Kazablanka-Setatɩ yɔ, tɩ-tɛ tɛtʊ hɩɖɛ sʊsɔyɛ kɛlɛ se Kazablanka. Kazablanka-Setatɩ tɛtʊ tʊnɛ, ndʊ lɛ Marɔkɩ ɛjaɖɛ tɛtʊ sʊzɔtʊ nɛ tɩ-taa kɛ tɔsʊ hʊʊ nɛ ɛsɩndaa ɖɛʊ kɩlaa; tɛtʊ ndʊ tɩ-taa ɖɔɖɔ ɛyaa kɩla ɖɔɖɔʊ kɛ Magirɛbʊ ɛjaya taa tɛtʊ sʊzɔtʊ kpeekpe taa. 

Kazablanka-Se tʊma sʊsɔna wɛɛ yɔɔ. Ɖooo pɩnaɣ 2002 taa kɛ pɛtɛyɩ tɛtʊ ndʊ ageeta haiu nɛ looɖo (16). Pɩnaɣ 2014 taa pakalɩ kɩgalʊʊ lɛ, pana ɛyaa mba pɛkpɛnda ɛyaa miliyɔɔnaa 3 359 818. Ɛlɛ pɛkpɛndɩna tɛtʊ sʊzɔtʊ ndʊ tɩ-tɛ ageeta cɩkpena lɛɛna kɔyɔ, ɛyaa kpeekpe kpɛnda miliyɔɔnaa 4 270 750. Kɩgalʊʊ kʊnɛ pakalɩ-kʊ pɩnaɣ 2015.  

Pañɩnɩɣ keteŋa kpeekpe taa kɛ cɩŋgilinaa mba pakɩlɩɖeu yɔ, panaɣ sakɩyɛ kɛ kazablanka tɛtʊ taa. Tɛtʊ ndʊ tɩ-taa ciŋgɩlɩ sɔsɔʊ ŋgʊ payaɣ-kʊ se Hassan II yɔ, kɩ-tɛ ɖenɖe imaam sʊsɔ weyi paya-ɩ se muyezɩŋ yɔ ɛsɩŋgʊ nɛ ɛyaɣ malɩŋ lɛɛŋ kɛ ɛsɔ sɛtʊ yɔ, peeɖe kɩlɩna ɖeʊ kɛ keteŋa kpeekpe pɩ-tɛ lona lɛɛna. 

Kazablanka nɛ keteŋga kpeekpe taa malikanaa nabɛyɛ pɛkpɛndʊʊ nɛ palakɩ tʊma. Malikinaa mba mba pa-taa kɔyɔ: Sikaago ([[Etaazuunii]]), Saŋgayɩ ([[Siini (Chine)|Siini]], ɖooo pɩnaɣ 1986), Pɔrɩdoo ([[Fransɩɩ]], ɖooo mɩnzɛma fenaɣ naatozo pɩnaɣ 1988), Tuubayɩ (Emirati-Arabʊzuni), [[Isitambuli]] ([[Turki]]), Mɔntireyali ([[Kanadaa]], ɖooo [[lakɩŋ fenaɣ]] 1999), [[Alizee (Alger)|Alizee]] ([[Alizeerii (Algérie)|Alizeerii]], ɖooo [[hasɩyaɖɛ fenaɣ]] 19 pɩnaɣ 1963), Sɩfakɩsɩ ([[Tuniizii]]), [[Prukisɛɛlɩ (Bruxelles)]] ([[Pɛliziki (Belgique)|Pɛliziki]]), Petarɩsi kiɖeɖeu ([[Ruusii]]), [[Tokiyo (Tokyo)|Tokiyo]] ([[Japɔŋ|Sapɔŋ]], pɩnaɣ 2004), Lisiboni ([[Pɔritigaalɩ (Portugal)|Pɔrɩtɩgalɩ]]) nɛ Uwarɩzazatɩ ([[Marɔkɩ (Maroc)|Marɔkɩ]]). Piyele Kazablanka nɛ [[Fransɩɩ]] malika ŋgʊ payaɣ-kʊ se Marsɛyɩ yɔ, kɩna-kʊ taabalɩyɛ ŋgbɛyɛ nɛ ɖama nɩnaʊ pɩwɛ ɖooo [[hasɩyaɖɛ fenaɣ]] 27 pɩnaɣ 1998.

[[Category:!Main category]]
[[Category:Tɛtʋ sɔsɔtʋ]]
