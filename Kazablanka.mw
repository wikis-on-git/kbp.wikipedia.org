Kazablanka tɔbʊʊ nɛ arabʊ taa size " Ɖɩya kʊlʊmaɣ". Tɛtʊ ndʊ tɩkɛ Marɔkɩ ɛjaɖɛ taa tɛtʊ sʊzɔtʊ natʊyʊ nɛ tɩwɛna ɛjaɖɛ nɖɩ nɛ ɖɩ-wɩsɩ ɖɩɖʊyɛ taa ɛlɛ pɩmaɣzɩ wɛʊ  nɛ ɛjaɖɛ nɖɩ ɖɩ-hɛkʊ taa. Tɛtʊ tʊnɛ, Marɔkɩ ɛjaɖɛ taa tɛtʊ sʊzɔtʊ ndʊ payaɣ -tʊ se Kazablanka-Setatɩ yɔ, tɩ-tɛ tɛtʊ hɩɖɛ sʊsɔyɛ kɛlɛ se Kazablanka. Kazablanka-Setatɩ tɛtʊ tʊnɛ, ndʊ lɛ Marɔkɩ ɛjaɖɛ tɛtʊ sʊzɔtʊ nɛ tɩ-taa kɛ tɔsʊ hʊʊ nɛ ɛsɩndaa ɖɛʊ kɩlaa; tɛtʊ ndʊ tɩ-taa ɖɔɖɔ ɛyaa kɩla ɖɔɖɔʊ kɛ Magirɛbʊ ɛjaya taa tɛtʊ sʊzɔtʊ kpeekpe taa. 

Kazablanka-Se
tʊma sʊsɔna wɛɛ yɔɔ. Ɖooo pɩnaɣ 2002 taa kɛ pɛtɛyɩ tɛtʊ ndʊ ageeta haiu nɛ looɖo (16). Pɩnaɣ 2014 taa pakalɩ kɩgalʊʊ lɛ, pana ɛyaa mba pɛkpɛnda ɛyaa miliyɔɔnaa 3 359 818. Ɛlɛ pɛkpɛndɩna tɛtʊ sʊzɔtʊ ndʊ tɩ-tɛ ageeta cɩkpena lɛɛna kɔyɔ, ɛyaa kpeekpe kpɛnda miliyɔɔnaa 4 270 750. Kɩgalʊʊ kʊnɛ pakalɩ-kʊ pɩnaɣ 2015.  

Pañɩnɩɣ keteŋa kpeekpe taa kɛ cɩŋgilinaa mba pakɩlɩɖeu yɔ, panaɣ sakɩyɛ kɛ kazablanka tɛtʊ taa. Tɛtʊ ndʊ tɩ-taa ciŋgɩlɩ sɔsɔʊ ŋgʊ payaɣ-kʊ se Hassan II yɔ, kɩ-tɛ ɖenɖe imaam sʊsɔ weyi paya-ɩ se muyezɩŋ yɔ ɛsɩŋgʊ nɛ ɛyaɣ malɩŋ lɛɛŋ kɛ ɛsɔ sɛtʊ yɔ, peeɖe kɩlɩna ɖeʊ kɛ keteŋa kpeekpe pɩ-tɛ lona lɛɛna. 

Kazablanka nɛ keteŋga kpeekpe taa malikanaa nabɛyɛ pɛkpɛndʊʊ nɛ palakɩ tʊma. Malikinaa mba mba pa-taa kɔyɔ: Sikaago (Etazuni), Saŋgayɩ (Siini, ɖooo pɩnaɣ 1986), Pɔrɩdoo (Fransɩ, ɖooo mɩnzɛma fenaɣ naatozo pɩnaɣ 1988), Tuubayɩ (Emirati-Arabʊzuni), Isitambuli (Turikii), Mɔntireyali (Kanada, ɖooo lakiŋ fenaɣ 1999), Alizee (Alizeerii, ɖooo hasɩ haɖe fenaɣ 19 pɩnaɣ 1963), Sɩfakɩsɩ (Tunuzi), Purikisɛlɩ (Pɛlɩziki), Petarɩsi kiɖeɖeu (Ruusii), Tɔkɩyo (Sapɔnɩ, pɩnaɣ 2004), Lisiboni (Pɔrɩtɩgalɩ) nɛ Uwarɩzazatɩ (Maarɔkɩ). Piyele Kazzblanka nɛ Fransɩ malika ŋgʊ payaɣ-kʊ se Marsɛyɩ yɔ, kɩna-kʊ taabalɩyɛ ŋgbɛyɛ nɛ ɖama nɩnaʊ pɩwɛ ɖooo hasɩ yaɖɛ fenaɣ 27 pɩnaɣ 1998.

[[Category:!Main category]]
