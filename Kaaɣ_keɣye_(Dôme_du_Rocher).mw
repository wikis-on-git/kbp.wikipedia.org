Kaaɣ keɣye (Dôme du Rocher) kɛna Ɛsɔ Sɛtʋ Kuduyuu sɔsɔʋ nakʋyʋ. Ŋgʋʋ paɖaɣnɩ yaʋ nɛ fransɩɩ kʋnʋŋ taa ɖɔɖɔ size coupole du Rocher. Nabʋyʋ taa ɖɔɖɔ lɛ, payaɣ-kʋ size Omar tɛ malɩŋ Ɛsɔ sɛtʋ kuduyuu. Malɩŋ Ɛsɔ sɛtʋ ŋgbɛyɛ hɔɔlʋʋ taa lɛ, kɩkɛna kɔɔnɔɔ kumoɖe nɖɩ ɖɩn̄ɩnaɣ se ɖɩkɛna keɖeya wonuu ŋgʋ patana kaʋ nɛ pana yɔ.

Kumoɖe ɖɩnɛ, ɖɩkɛna kɩlaʋ pɩyɛ sɔsɔyɛ nɖɩ ɖɩ-matʋ waɖɛ lɩna ɖajaa sɔsɔ calife Abd al-Malik ben Marwan cɔlɔ nɛ Jerusalm egeetiye nɛ ɖɩ-wɩsɩ ɖɩlɩyɛ hɔɔlʋʋ taa kiŋ cɔlɔ. Pɩɩkɛ «Haram al-Charif » lone taa. Lone nɖɩ, ɖɩkɛna lone kiɖeɖee naadozo ñɩnɖɛ kɛ malɩŋ Ɛsɔ sɛtʋ ŋgbɛyɛ taa n̄ɩma cɔlɔ.

Payaɣ Lone Haram al-Charif  se malɩŋ lone kiɖeɖee naadozo ñɩnɖɛ, mbʋ pʋyɔ yɔ, lona kiɖeɖena, Mɛɛkɩ (Mecque) nɛ Mediini (Médine) pɛtɛma wɛʋ. Haram al-Charif  peeɖe ɖɔɖɔ ɖɩnaɣ malɩŋ Ɛsɔ sɛtʋ kuduyuu ŋgʋ payaɣ se al-Aqsa yɔ.

Kaaɣ keɣye (Dôme du Rocher) kanɛ, kohuuzuu ka-tɩ yɔɔ nɛ kaaɣ tigiɖe (Rocher de la fondation). Lone nɖɩ, ɖɩkɛna malɩŋ Ɛsɔ sɛtʋ hɔɔlʋʋ sɔnzɩ taa kɛ lone nɖɩ ɖɩ-taa, paa pɩlaɣ ɛzɩma yɔ, pamaɣzɩɣ size pa-n̄ʋʋyaɖʋ Mahomet tɩŋɩna nɛ ɛtalɩ ɖooo lɔŋ kɛ Mɛɛkɩ yɔ, kɛ Isra alɩwaatʋ taa.

Malɩŋ Ɛsɔ sɛtʋ ŋgbɛyɛ taa ñɩma maɣzɩɣ ɖɔɖɔ size lone kaaɣ tigiɖe (Rocher de la fondation) nɖɩ, ɛzɩma mbʋ payakaɣ ɖoho taa kɩyakʋ peeɖe yɔ, paa pɩɩla ɛzɩma yɔ, Mahomet ɖɛwaɣ nʋmɔʋ nɛ peeɖe yɔ, pɩtɩŋɩna pʋ-yɔɔ nɛ ɛtalɩ Ɛsɔ kewiyaɣ taa. Mbʋ yɔ, pɩɩkɛ sɔnzɩ nzɩ payaɣ-sɩ size Miraj yɔ sɩ-tɛ alɩwaatʋ taa. Alɩwaatʋ ndʋʋ lɛ, pasʋʋ ɖama taa lɛɛlɛɛ nɛ pɔn̄ɔɔzɩ kpɩnɛ nɖɩ palaɣ kɩlaʋ yɔ. Nɖɩɩ malɩŋ ya hɩɖɛ size Bouraq. 

Krɩstʋ Ɛsɔ dɔm takayaɣ tɔm tɔbʋʋ lɩzɩʋ wɛ ɖɔɖɔ pʋʋ ŋgʋ payaɣ size Moriah yɔ kʋ-yɔɔ. Moriah pʋʋ ŋgʋ kʋ-yɔɔ ɖɔ-cɔzɔ Abraham kaɣ kpaʋ ɛ-pɩyalʋ ɛgbamɩyɛ, Isaakɩ se ewona nɛ ɛlaa Kɩpaɣlʋ kɩlaʋ. Nɛ  Moriah pʋʋ ŋgʋ, kɩ-yɔɔ peeɖe ɖɔɖɔ keekee kɛ wiyaʋ sɔsɔ Salomon kaama Yerusalɛm tɛ Ɛsɔ kuduyuu sɔsɔʋ.

[[Category:!Main category]]
[[Category:Matʋ sɔsɔtʋ]]
