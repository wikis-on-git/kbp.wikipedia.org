Kaaɣ keɣye (Dôme du Rocher) kɛna Ɛsɔ Sɛtʋ Kuduyuu sɔsɔʋ. Ŋgʋ paɖana yaʋ nɛ anasaayɩ taa ɖɔɖɔ size coupole du Rocher. Nabʋyʋ taa ɖɔɖɔ lɛ, payaɣ-kʋ size Omar tɛ malɩŋ Ɛsɔ sɛtʋ kuduyuu. Malɩŋ Ɛsɔ sɛtʋ ŋgbɛyɛ hɔɔlʋʋ taa lɛ, kɩ-kɛna kɔɔnɔɔ kumoɖe nɖɩ ɖɩn̄ɩnaɣ se ɖɩ-kɛna keɖeyaɣ wonuu ŋgʋ patana kaʋ nɛ pana yɔ.

Kumoɖe ɖɩnɛ, ɖɩ-kɛna kɩlaʋ pɩyɛ sɔsɔyɛ nɖɩ ɖɩ-matʋ waɖɛ lɩnɛ ɖa-jaa sɔsɔ kalifi (calife) Abd al-Malik ben Marwan cɔlɔ nɛ Jerusalm egeetiye nɛ ɖɩwɩsɩ ɖɩlɩyɛ hɔɔlʋʋ taa kiŋ yɔ. Pɩɩkɛ «Haram al-Charif » lone taa. Lone nɖɩ, ɖɩ-kɛna lone kiɖeɖeɣ yaa cɩɖɩ cɩɖɩ lone naadozo nɖɩ kɛ malɩŋ Ɛsɔ sɛtʋ n̄ɩma.

Payaɣ Lone Haram al-Charif  se malɩŋ lone kiɖeɖeɣ naadozo nɖɛ mbʋ pʋyɔ yɔ, lone kiɖeɖeɣ yaa cɩɖɩ cɩɖɩ wena payayɛ size Mɛɛkɩ (Mecque) nɛ Mediini (Médine) yɔ, a-tɛma wɛʋ. Peɖe ɖɔɖɔ ɖɩna malɩŋ Ɛsɔ sɛtʋ kuduyuu al-Aqsa.

Kaaɣ keɣye (Dôme du Rocher) kanɛ, kɛ-mɛɛsʋʋ yaa ko-huuzuu ka-tɩ yɔɔ nɛ kaaɣ tigiɖe (Rocher de la fondation). Lone nɖɩ, ɖɩkɛna malɩŋ Ɛsɔ sɛtʋ hɔɔlʋʋ sɔnzɩ taa kɛ lone nɖɩ ɖɩ-taa paa pɩlaɣ ɛzɩma yɔ, pamaɣzɩɣ size pan̄ʋʋ n̄aɖʋ Mahomet tɩŋgɩna nɛ ɛtalɩ ɖoo lɔŋ kɛ Mɛɛkɩ yɔ, kɛ Isra alɩwaatʋ taa.

Malɩŋ Ɛsɔ sɛtʋ tɩna maɣzʋʋ ɖɔɖɔ size lone kaaɣ tigiɖe (Rocher de la fondation) nɖɩ, ɛzɩma ɛnʋʋ ɛzɩ payakaɣ ɖoo taa kɛɛkʋ peɖe yɔ, paa pɩɩlaɣ ɛzɩma yɔ Mahomet ɖɛwaɣ nʋmɔʋ nɛ peɖe yɔ, pɩtɩŋgɩna pʋyɔ nɛ ɛtalɩ Ɛsɔ kewiyaɣ taa. Mbʋ yɔ, pɩɩkɛ sɔnzɩ nzɩ payaɣ-sɩ size Miraj yɔ sɩ-tɛ alɩwaatʋ taa. Alɩwaatʋ ndʋ lɛ, pazʋʋ ɖama taa lɛɛlɛɛ lɛɛlɛɛ nɛ plɔn̄ɔzɩ kpɩnɛ nɖɩ palaɣ kɩlaʋ yɔ. Nɖɩ malɩŋ yaɣ hɩɖɛ size Bouraq. 

Krɩstʋ Ɛsɔ dɔm takayaɣ tɔm tɔbʋʋ lɩzɩɣ wɛ ɖɔɖɔ pʋʋ ŋgʋ payaɣ-kʋ size Moriah kʋ-yɔɔ. Hɩɖɛ nɖɩ pahaɣ yaa payaɣ pʋʋ ŋgʋ kʋ-yɔɔ Abraham kaɣ kpaɣ ɛ-pɩyalʋ ɛgbamɩyɛ nɛ ɛ-kpana pʋʋ ŋgʋ kɩ-yɔɔ size ɛhaɣ yaa ɛlaɣ kɩpaɣlʋ kɩlaʋ. Nɛ pʋʋ Moriah kʋnɛ, kɩ-yɔɔ peɖe ɖɔɖɔ keɣkeɣ kɛ wiyau sɔsɔ Salomon kaɣma Jérusalem tɛ Ɛsɔ kuduyuu sɔsɔʋ.

[[Category:!Main category]]
[[Category:Matʋ sɔsɔtʋ]]
