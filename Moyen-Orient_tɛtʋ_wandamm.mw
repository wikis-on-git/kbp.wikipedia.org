[[File:Middle East (orthographic projection).svg|thumb|Middle East (orthographic projection)]]
Tɛtʋ ndʋ payaɣ se Moyen-Orient yɔ, tɩwɛ kpaɣna metitɛranee teŋu pɔɔ nɛ wɩsɩ ɖɩlɩyɛ hɔɔlʋʋ taa nɛ tiwolo Iiran ɛjaɖɛ kamaɣ yɔɔ nɛ tɩɖɛɛ Pakistan ɛjaɖɛ nɛ Afganistan ɛjaɖɛ pɛ-hɛkʋ taa.

Moyen-Orient tɛtʋ hɔɔlʋʋ sɔsɔʋ wɛ Aazii tɛtʋ wandamm taa. Ɛlɛ, tɩ-hɔɔlʋʋ cikpeluu nakʋyʋ sʋ Afrɩka nɛ hayi kiŋ hɔɔlʋʋ taa.
[[File:Middle east.jpg|thumb|Middle east]]
Ajɛya ndɩ ndɩ wena awɛ Moyen-Orient tɛtʋ taa yɔ, a-hɩla yɔ : Iiraɣ nɛ Izirayɛɛlɩ nɛ Palɛsɩtiini nɛ Yɔrdaanii nɛ Iiraakɩ nɛ Siirii nɛ Liibaɣ nɛ Arabii sawudiiti nɛYemɛnɩ nɛ Omaɣ nɛ Emiratɩ arabʋ waa kɩkpɛndʋ nɛ Kataarɩ (Qatar) nɛ Parayɩnɩ (Bahreïn) nɛ Kowɛɛtɩ nɛ Egipiti nɛ Turikii nɛ Pakistaɣ nɛ Afɩganisɩtaɣ. Halɩ Etazuunii ɛjaɖɛ taa ɛyaa ñɔtɔŋ se  Moritanii nɛ Maarɔkɩ nɛ Alɩjeerii nɛ Tunizii nɛ Liibii pa-ajɛya wɛ ɖɔɖɔ Moyen-Orient tɛtʋ taa.

Ajɛya wena awɛ Moyen-Orient tɛtʋ taa awɛna sɔnzɩ ndɩ ndɩ sakɩyɛ. Ajɛya ana, alakɩ ɖɔɖɔ Pɛɛrɩsɩ (Perse) nɛ Turikii nɛ Aarabʋ nɛ Kuridi (Kurde) nɛ Juwifu (Juives) pa-ajɛya taa sɔnzɩ.
[[File:Middle_East_geographic.jpg|thumb|Middle East geographic]]
Kʋnʋmɩŋ weyi pakɩlɩɣ yɔɔdʋʋ ajɛya wena awɛ Moyen-Orient tɛtʋ taa yɔ ɛnʋʋ yɔ Iiraɣ ɛjaɖɛ kʋnʋŋ nɛ Turikii ɛjaɖɛ taa kʋnʋŋ nɛ aarabʋ kʋnʋŋ nɛ Ebre kʋnʋŋ.

Pɩnaɣ 1902 taa pacalɩ Moyen-Orient tɛtʋ hɩɖɛ haʋ. Sɔɔja sɔsɔ Alfred Mahan hana tɛtʋ ndʋʋ hɩɖɛ ńɖɩ. Sɔɔja sɔsɔ ɛnʋ, ɛkɛ Amerika tɛtʋ taa tʋ.

[[Category:!Main category]]
