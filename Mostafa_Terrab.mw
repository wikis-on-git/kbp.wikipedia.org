Palʋla ɖajaa Mostafa Terrab [[aloma fenaɣ]] kɩyakʋ hiu nɛ nakʋ (19) ñɩŋʋ wiye, pɩnaɣ [[1955]] taa. Palʋla-ɩ [[Marɔkɩ]] ɛjaɖɛ taa, Fès tɛtʋ taa. Ɖooo pɩnaɣ 2006 ñɩŋa taa sɔsɔ Mostafa Terrab kɛ OCP ŋgbɛyɛ ñʋʋdʋ.

Sɔsɔ Mostafa Terrab laba haba hɛʋ nɛ [[Kondoloko|kondolokonaa]] paɖʋʋ sukuli sɔsɔʋ. Pɩnaɣ 1979 taa ɛlaba e-sukuli ŋ́gʋ. Ɛlaba ɖɔɖɔ kuduyiŋ sɔsɔŋ maʋ sukuli. Pɩnaɣ [[1982]] taa ɛlaba kʋkʋ. Mostafa Terrab tɛma ɛla ɖɔɖɔ ñɩnʋʋ sukuli nɛ ɛmʋ kʋkʋ takayaɣ kɩtɛzaɣ pɩnaɣ [[1990]] taa. Sukuli sɔsɔʋ ŋgʋ payaɣ se ''Massachusetts Institute of Technology'' (MIT) yɔ, kɩ-taa ɛlaba e-sukuli kʋkʋ. 

Ɖajaa Mostafa Terrab tɛma e-sukulinaa sɔsaa ndɩ ndɩ mbaa labʋ lɛ, ɛpɩsɩ wɩlɩyʋ sɔsɔ nɛ ñɩnɩyʋ sɔsɔ MIT sukuli sɔsɔʋ taa. [[Salaŋ fenaɣ]], pɩnaɣ [[1986]] taa ɛpaɣzɩ sukuli ŋ́gʋ kɩ-taa sukuli wɩlʋʋ nɛ puwolo pɩsɩɩna kɩyɛɛna fenaɣ, pɩnaɣ [[1989]] ñɩŋa taa. 

Ɖajaa Mostafa Terrab wɩla ɖɔɖɔ sukuli, ñɩɣtʋ ndɩ ndɩ lubu sukuli sɔsɔʋ ŋgʋ payaɣ se ''Institut Polytechnique Rensselaer'' yɔ kɩ-taa. Ñɩɣtʋ ndɩ ndɩ lubu sukuli sɔsɔʋ ŋ́gʋ, kɩwɛ [[Niyuu Yɔrɩkɩ|New York]] tɛtʋ taa. New York tɛtʋ wɛ [[Etaazuunii|Etazuunii]] ɛjaɖɛ taa. Etazuunii ɛjaɖɛ taa lɛ, New York tɛtʋ kɩlɩna paɣlʋʋ. Kpaɣ pɩnaɣ [[1990]] nɛ puwolo pɩsɩɩna pɩnaɣ [[1992]] ñɩŋa taa ɖajaa Mostafa Terrab wɩla ñɩɣtʋ ndɩ ndɩ lubu sukuli sɔsɔʋ ŋ́gʋ New York tɛtʋ taa peeɖe.

[[Category:!Main category]]
