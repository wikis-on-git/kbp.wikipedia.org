Miŋ tʊmɩyɛ laba taa lɛ, ilemiye feveku kɛna tomnaɣ ŋga kalɩna haɖaʊ, laŋ, ɖɔɖɛ nɛ tɛtɛ kpɩna nɛ kpɛŋgbɛɛsɩ pɩ-taa nɛ pɩpɩzʊʊ se pɩkɛna ɖenɖe miŋ ɖoŋ feveku lɩɣna yɔ. Pɩnaɣ 2001 taa lɛ, Erɔpʊ tɛ paɣtʊ natʊyʊ lɩwa nɛ tɩyɔɔdʊ se ilemiye feveku   kɛna ñamañamanaa mba paɖazʊ yɔ, mʊzʊŋ nɛ mbʊ pakpakʊ hayɩm taa nɛ pɩkazʊ yɔ. Pɩpɩzʊ pɩkɛna tɔɔnasɩ mʊzʊŋ yaa ɖɔɖɛ ñɩŋ. Pɩkɛna ɖɔɖɔ laŋ nɛ tʊma wena palakɩ-ɛ laŋ hɔɔlʊʊ taa yɔ. Yaa ɖɔɖɔ ñɩɣtʊ tʊma azuluma nɛ tɛtʊ sɔsɔtʊ taa hula. 

Pɩnaɣ 2009 taa lɛ, mbʊ payaɣ se ilemiye feveku yɔ, pɩkɛna hayɩm taa wondu ndʊ tɩɖazʊʊ yɔ, hula wena akɛna ñɩtʊ yaa mbʊ pɩɖazʊ yem yɔ nɛ tɛtɛ kpɩna pɩmbɩna yaa nɛɛndʊ. Laŋ nɛ mbʊ pʊcɔ-ɩ nɛ pɩta yɔ, piyiŋ lɔʊ nɛ kpagbasɩ ɖɔʊ haɣ ɖɔɖɔ ilemiye feveku. Pʊkɔma pɩnaɣ 2010 lɛ, ilemiye feveku kʊnɛ kɩ-tɔm lɛɣzɩ pazɩ nɛ paɣtʊ kɩfatʊ natʊyʊ ñalɩɩ nɛ tɩtɔŋ se pɩkɛna mʊzʊŋ weyi ɩkɛna haɖaʊ nɛ laŋ yɔ nɛ ɩpɩzʊ se iɖee miŋ ɩñaɣ nɛ ɩha feveku ŋgʊ kɩpɩzʊ kɩwazɩ camɩyɛ yɔ.
 
Pɩnaɣ 2013 lɩwa lɛ, ilemiye feveku taa nɩʊ tasɩ lɛɛzʊ nɛ pɔtɔŋ se mbʊ pɩtaa tɩɩwɛ  kaɖɩbɔnɩ nɛ pɩmʊʊ miŋ yaa pɩh	aɣ feveku yɔ. Pɩɩtɩɩkɛna laŋ taa tɩŋ, haɖaʊ tɔɔnasɩ yaa ɖɔɖɔ ñɩɣtʊ ajɔɔla lubu taa kɔyɔ, pɩñɩtʊ nɛ pɩhaɣ pɩtɛ feveku ŋgʊ yɔ, pɩtɩŋa pɩkɛna ilemiye feveku. Nʊmɔŋ naalɛ wɛna nɛ ihaɣ ilemiye feveku kʊnɛ. Kacalaɣ taa lɛ, laŋ, haɖaʊ, ɖɔɖɛ nɛ kpaagbaa lɛ, ɖenɖe ilemiye fevekʊ lɩɣna yɔ yaa ñɩɣtʊ acɔɔla ɖiluɖe.
