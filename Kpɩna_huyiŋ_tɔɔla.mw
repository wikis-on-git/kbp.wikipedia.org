Kpɩna huyiŋ tɔɔla kɛna tɛtɛ kpɩna huyiŋ weyi pɔhɔɔ-ɩ camɩyɛ nɛ ɩhʊʊ ɖofɩɩɩ yɔ. Pelitu kpɩnɛ lɛ, paawiɖuu-ɖɩ yaa paakpɛzʊ ɖɩ-hʊndʊ pʊcɔ pɔhɔʊ-ɖɩ. Tɔna ana kɛ pakpakʊ nɛ pɛñɛyɩ tɔɔla nɛ ɛyʊ sʊʊ. Pɩtɛkɛ tɛtɛ kpɩna ɖeke hʊndʊ ɛlɛ kalɩhʊndʊ ɖɔɖɔ kɛ mbʊ yɔ, papɩzʊ paɖʊ-tʊ wondʊ natʊyʊ taa nɛ posuu ɖɔɖɔ. Posuu tɛtɛ kpɩkna huyiŋ yɔ, pɩtɛkɛ acana ɖeke ɛlɛ nikaɣ yɔɔ yaa pɩsa nɛ tɛtɛ kpɩna ana, ɛyaa sɩm-yɛ camɩyɛ.
Tɛtɛ kpɩna huyiŋ tɔɔla lɩʊ yɔ ɖooo caanaʊ taa kɛ kiɖe tɛɛ ɛyaa sʊwaɣ-tʊ. Posuwaɣ-tʊ lɛ, pataapazɩta laʊ pɩsɩŋ lʊʊ nɛ nikaɣ yɔɔ kɛ posuwaɣ-tʊ yaa posuwaɣ-tʊ ɖɔɖɔ se nabʊyʊ ɛtaañasɩ-wɛ. Pʊwayɩ yɔ, nabayɩ sʊʊ tɛtɛ kpɩna naayɩ tɔɔla hʊndʊ se pɩwɩlɩna se pɛkɛ awiya yaa cɔccjɔnaa yaa ɖɔɖɔ mbʊ pɛkɛwa yɔ. Lalaa ɖɔɖɔ lɛ, posuu-tʊ se pɛwɛɛna ɖoŋ nɩɩyɛ. Pɩtɛkɛ huyiŋ ɖeke ɛlɛ nabʊyʊ taa ɖɔɖɔ lɛ, papaŋ ɖɔɖɔ tɛtɛ kpɩna ñɩɩzɩŋ. Kabɩyɛ taa lɛ, waaɣ pɩnaɣ kɛ papaɣ habɩyɛ nɛ paapaɣ lɛ, kɩnatɩna yaa aleba paŋ ñɩɩzɩŋ se pɩwɩlɩ se pɛwɛ ɛzɩ alewaa yɔ.
 Pɩtɛkɛ alebaa tɩŋga pɩzʊʊna papaŋ tɛtɛ kpɩna tɩŋga ñɩɩzɩŋ ɖɔɖɔ. Naayɛ wɛɛ lɛ, ɛyʊ ɛtapɩɩ nɛ ɛsɛɛ camɩyɛ kɔyɔ ɛɛpɩzʊ ɛpa a-ñɩɩzɩŋ. Pɩtɛkɛ awayɩ kpɩna huyiŋ ɖeke kɛ pɛnɛyʊ tɔɔla ɛlɛ ɖaɣ kpɩna huyiŋ ɖɔɖɔ kɛ mbʊ yɔ, posuu a-huyiŋ. Pʊcɔ nɛ patɩlʊ pɩzatʊ lʊtʊ lɛɣtʊ lɛ, nɛ pɩkɩlɩna ajɛya wena a-taa nikaɣ wɛ fɩnɩnɩ yɔ, ɛyaa nɛ pa-halaa posuwaɣ tɛtɛ kpɩna huyiŋ nɛ pɔpɔʊ ɖɔɖɔ tataa. Ɖooo caanaʊ taa mba ñɩnɩna nɛ patɩlɩ ɛzɩma papɩzɩ pɔhɔɔ tɔna nɛ ataaɖazɩ yɔ yaa sanzayɩsɩ ɛtaatɔɔ-yɛ yɔ.
 Pakpakaɣ kaaŋ weyiu ɩwɛ ɖoŋ camɩyɛ yɔ nɛ pɔhɔʊna tɔna nɛ awɛɣʊ camɩyɛ ɖɔɔɖɔɔ. Pakpakaɣ ɖɔɖɔ tɩŋ nɩɩyɛ pɔɔya nɛ paɖʊʊ acɩyɩm kɛ tɔna ana a-yɔɔ nɛ pɩsaŋ nɛ ahʊʊ camɩyɛ. Palakɩ tɔna nɛ tokonaa, pantalaŋ, huyiŋ, naakomnaa, hʊlasɩ, waacɩna. Pɩtasɩ ɖɔɖɔ lɛ, tɔna yɔɔ kɛ malɩŋ kɩla sɔɔlʊ ɛsɔ sɛʊ, panɛ kɔ laɖaa nabayɩ.
