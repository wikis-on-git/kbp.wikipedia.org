[[File:Victor Hugo by Étienne Carjat 1876 - full.jpg|thumb|Victor Hugo by Étienne Carjat 1876 - full||Victor Hugo]]

Palʊla Victor Hugo kɛ lɛlaɣ fenaɣ ¬26 ŋgʊ wiye pɩnaɣ 1802 kɛ Besançon nɛ ɛsɩ agoza fɩnaɣ 22 pɩnaɣ 1885. Victor Hugo kɛ takayuaɣ mayʊ sɔsɔ nɔyʊ nɛ ɛkɛ politique tʊ nɔyʊ kpam. Pɩnzɩ XIXe taa lɛ, ɛñamsa ɛtɛ alɩwatʊ nɛ ɛñʊʊ-taa lɩmaɣza.

Victor Hugo ma takayasɩ sakɩyɛ nɛ France tɛtʊ taa lɛ, ɛwɛ mba pakɩlɩ takayasɩ maʊ yɔ pa-taa. Ɛkɛ poète lyrique nɛ takayasɩ nzɩ yɔ sɩ-taa kɔyɔ: Odes et Ballades (1826), Les Feuilles d'automne (1831) yaa  Les Contemplations (1856), ɛkɛ ɖɔɖɔ keɣɑ maɖʊ weyi ɛtɛma ɛ-taa sɩŋŋŋ yɔ nɛ ɛba fɛyɩna nɔɔyʊ. Ɛyɔɔda  Napoléon III tɔm takayaɣ Les Châtiments (1853) taa. Yaa ɛkɛ ɖɔɖɔ poète épique nɛ ɛma  La Légende des siècles (1859 nɛ 1877).

Victor Hugo kɛ takayasɩ nzɩ payaɣ se Roman waa yɔ sɩ-mayʊ nɛ ɛmaʊ taa lɛ pɩɖʊkɩna paa-anɩ. Ɛma Notre-Dame de Paris (1831) nɛ Les Misérables (1862). Théâtre taa lɛ, ɛwɩlaa se ɛkɛ nɔyʊ sɩŋŋŋ nɛ ɛɖʊ paɣtʊ ndʊ payɑɣ se drame romantique yɔ takayaɣ  Cromwell (1827) taa.  Ɛma ɖɔɖɔ  Hernani kɛ pɩnaɣ 1830 nɛ Ruy Blas kɛ 1838;  Lucrèce nɛ Le Roi s'amuse.

Ɛma politique  tɔm ndɩ ndɩ kɛ Chambre des pairs taa, Assemblée constituante nɛ Assemblée législative. Ɛma takasɩ nɛ ɛyɔɔdɩ ɖɔɖɔ ɛzɩma paɖʊʊ ɛyʊ sɩm yɔ pɩyɔɔ tɔm, sukuli taa tɔm yaa nʊmɔʊ wobu tɔm: (Le Rhin, 1842, ou Choses vues, posthumes, 1887 et 1890), pɩna  correspondance naa sakɩyɛ.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Takayaɣ mayaa]]
