Paa wonuu ŋgʋ, kɩwɛna pʋyʋ kɔtɩɩɩ waa sakɩyɛ kɩ-taa. Pʋ-tɔbʋʋ se pʋyʋ kɔtɩɩɩ waa kpɛndɩnaɣ kpɛm kpɛm nɛ pɩpɩzɩɣ wonuu nakʋyʋ. Pʋyʋ kɔtɩɩɩ waa kpɛndɩɣ nɛ pɩpɩzɩ wonuu nakʋyʋ lɛ, kʋkʋ pɩzɩɣ kɩtɩŋna kpɛlɩkpɛlɩ kpɛlɛkʋʋ wonuu nakʋyʋ yɔɔ nɛ kɩ nɛ lɛɛkʋ pɛkpɛndɩ kpɛm. 

Pʋyʋ kɔtɩɩɩ wɛ paa wonuu ŋgʋ kɩ-taa. Pʋyʋ kɔtɩɩɩ waa wɛ mbʋ pikpeŋ yɔ pɩ-taa. Pʋwɛ ɖɔɖɔ mbʋ pʋwɛ ɖoŋ yɔ pɩ-taa nɛ pɩtɛ pʋwɛɛ mbʋ pʋwɛ kɔɖɩɩɩ yɔ pɩ-taa ɖɔɖɔ. Pʋyʋ kɔtɩɩɩ waa wɛtʋ nɛ pa-taa kpɛlɩkpɛlɩ kpɛlɛkʋʋ wondu lɩɣna ɛzɩma mbʋ pɛwɛ paa wonuu ŋgʋʋ lɛ kɩ-taa yɔ.

Ɖooo lɛ, ɛyʋ kamaɣzaa se paapɩzɩɣ pacɩyɩ pʋyʋ kɔtɩɩɩ. Ɛlɛ, lɛɛlɛyɔ, pañɩnaa nɛ patazɩ siŋŋ nɛ pana se pʋyʋ kɔtɩɩɩ taa nɛ wondu wuɖu wuɖu naa nabɛyɛ. Pʋyʋ kɔtɩɩɩ taa wondu wuɖu wuɖu naa mba payaɣ se ŋñɩtɩɩɩ pe. Pʋ-tɔbʋʋ se pʋyʋ kɔtɩɩɩ waa taa wɛ ŋñɩtɩɩɩ pe.

Yee pʋyʋ kɔtɩɩɩ nɔɔyʋ yuŋ ɛkɛ kilo waa mɩnʋʋ mbʋ yɔ kɔyɔ, kɩ-taa piye yuŋ ɖeke kɛ 99,9. Pʋ-tɔbʋʋ se pʋyʋ kɔtɩɩɩ yuŋ tɩŋa lɩɣna ɛ-taa piye cɔlɔ. Pʋyʋ kɔtɩɩɩ taa piye wayɩ lɛ, ɖɩnaɣ nazɩyʋ pe ɖɔɖɔ pʋyʋ kɔtɩɩɩ taa. Paba cɔna pʋyʋ kɔtɩɩɩ taa piye nɛ pata.  

[[Protɔɔ]] waa wɛ pʋyʋ kɔtɩɩɩ taa. [[Netrɔɔ|Neetrɔɔ]] wɛ ɖɔɖɔ pʋyʋ kɔtɩɩɩ piye taa. [[Nazɩyʊ pe (électron)|Nazɩyʋ pe]] wɛ nazɩyʋ sɩɣlɩyaa waa taa, ɛlɛ, pɛfɛyɩ nazɩyʋvɛyɛ pe taa. Mbʋ payaɣ se idrozɛɛnɩ yɔ, pʋbʋ taa piye taa ñɛwɛ mbʋ payaɣ se izitɔpʋ H yɔ. 

Idrozɛɛnɩ taa piye taa izitɔpʋ H ŋgʋʋ payaɣ se protiyɔɔm (protium). Pɛnɛ, paba taa fɛyɩ paa nazɩyʋvɛyɛ hɔɔlaɣ nakɛyɛ. Nazɩyʋ sɩɣlɩyaa nɛ nazɩyʋvɛyɛ payaɣ ɖɔɖɔ se hɔɔyɛ taa pe (nucléaires). Hɔɔyɛ taa pe ɖama tamsɩnaʋ ɖɔkʋʋna nazɩyʋ sɩɣlɩyaa nɛ nazɩyʋvɛyɛ pe pʋyʋ kɔtɩɩɩ piye taa.

Payaɣ pʊyʊ kɔtɩɩɩ nɛ fransɩɩ kʊnʊŋ taa se «atome». Mbʊ payaɣ se atoom yɔ, mbʊ kɩlɩna kɔzʊʊ. Paa wonuu ŋgʊ kɩ-taa wɛ atoom waa. Atoom lɛɛkʊ pɩzɩɣ kɩsɔzɩ lɛɛkʊ yɔɔ nɛ pɩkɛ wonuu nakʊyʊ kpɛlɩ kpɛlɛkʊʊ nʊmɔʊ taa. Mba pɛkpɛlɩkɩ atoom waa ñɩnʊʊ nɛ pɛ-wɛtʊ sukuli siŋŋ yɔ, pɔtɔŋ se atoom waa taa wɛ pe, ɛlɛ, paanaɣ-yɛ.  Ɛlɛ, nabɛyɛ ñɔtɔŋ se papɩzɩɣ pɛkɛtɩ atoom waa taa pe. 

Kpaɣ ɖooo caanaʊ alɩwaatʊ taa ɛyaa kɛwɛna maɣzɩm mbʊ. Ɖajaanaa panɛ, Leucippe nɛ ɛ-lɩmɖʊyʊ Démocrite pakaɖaa se ndʊ atoomwaa ñɩnɩyaa yɔɔdaa yɔ, tɩkɛ toovenum siŋŋ. Ɖajaa Leucippe nɛ ɛ-lɩmɖʊyʊ Démocrite pɛkɛ Krɛɛsɩ kɩbɩnʊʊ (Grèce antique) ɛjaɖɛ taa ñɩma. Pɛkɛ Fiilozɔfʊ waa sɔsaa ɛjaɖɛ nɖɩ ɖɩ-taa. Ɖajaa weyi payaɣ se Kanada yɔ, ɛtɔlɩ filozofii sukuli sɔsɔʊ nakʊyʊ Ɛɛndɩ (Inde) ɛjaɖɛ taa. Sukuli ŋgʊ, kɩkɛ samaɣ ŋga payaɣ se Ɛɛnduu waa yɔ pɛ-tɛ filozofii sukuli. Payaɣ Ɛɛnduu waa tɛ filozofii sukuli sɔsɔʊ ŋgʊ se Vaisheshika. 

Puwiye nɖɩ patʊlɩ Ɛɛnduu waa mba po-sukuli sɔsɔʊ ŋgʊ yɔ, ɛyaa kʊyɩ kɩ-yɔɔ. Pɔtɔsɔɔlɩ se kɩwɛɛ. Pañɩnɩɣ se paɖɩɣ kɩ-nɔnɔsɩ yaa pɔyɔkɩ-kʊ. Ɛyaa kʊyɩ kɩ-yɔɔ mbʊ halɩ pɩkɔɔ pɩtalɩ kpaɖʊʊ hiu nɛ nakʊ ñɩŋgʊ ɖɩtɛnɖɛ taa.

Ɛlɛ, kpaɖʊʊ hiu nɛ nakʊ ŋgʊ kɩ-wayɩ lɛ, ɛyaa tatasɩ kʊyʊʊ Ɛɛnduu waa tɛ filozofii sɔsɔʊ ŋgʊ kɩ-yɔɔ. Mbʊ yebina nɛ halɩ nɛ sɔnɔ tɔm ndʊ pɔyɔɔdʊʊ pɩlɩɩna atoom waa yɔɔ yɔ, tɩlɩna Ɛɛnduu waa tɛ filozofii sɔsɔʊ ŋgʊ kɩ-taa ñɩnɩyaa cɔlɔ.

Piye wɛ atoom taa. Atoom yuŋ kilogram waa mɩnʊʊ yɔɔ lɛ, ɖi-piye yun kɛ nɩɩnʊwa nɛ nɩɩnaza nɛ nakʊ (99,9). Pɩwɩlɩɣ se atoom yuŋ tɩŋa lɩna ɖi-piye cɔlɔ. Mbʊ payaɣ se protɔɔ waa (protons) nɛ mbʊ payaɣ se neetrɔɔ waa (neutrons) yɔ, mba wɛna atom piye taa.

<nowiki>[[Category:Siimi]]</nowiki>

<nowiki>[[Category:Fiziiki]]</nowiki>
