[[Fichier:Marcel_Proust_1895.jpg|vignette|Marcel Proust 1895]]
Ɖajaa Marcel Proust hɩɖɛ maɣmaɣ kɛlɛ se: Valentin Louis Georges Eugène Marcel. Palʋla-ɩ [[hasɩyaɖɛ fenaɣ]] taa kɩyakʋ hiu (10) wiye pɩnaɣ 1871 taa Fransɩ ɛjaɖɛ tɛtʋ sɔsɔtʋ [[Paarii]] taa. Nɛ ɛsɩ peeɖe [[aloma fenaɣ]] kɩyakʋ hiu nɛ lutozo (18) wiye pɩnaɣ [[1922|1922 taa]]. 

Marcel Proust ñɩma kɛlɛ mba pe-nisi tɛɛ wɛɛ ñɩm camɩyɛ yɔ. Ɛ-caa kɛ Paarii sukuli sɔsɔʋ taa wɩlɩyʋ nɛ ɛwɩlɩɣ ɖakʋta sukuli. Marcel Proust kɛna ɛyʋ weyi ɛ-alafɩya wɛ tɔtɔsɩɩɩ yɔ; mbʋ pʋ-yɔɔ yɔ ɖooo ɛ-pɩcatʋ taa ɛwɛna kamaɣ kʋtɔŋ yɔ. Ɛ-pɩcatʊ taa ɛcakaɣ luɖaa nɛ takayasɩ mayaa cɔlɔ kpeɖɛm, mbʋ yebina nɛ ɛkatɩ nesi tɛɛ tʋmalaɖaa sakɩyɛ nɛ pɩsɩna-ɩ nɛ ɛpɩsɩ tanaʋ tʋ. E-tomnaɣ taa fɛyɩ leleŋ mbʋ lɛ, ɛtapɩzɩ nɛ ehiu tʋmɩyɛ ɖoŋ nɖɛ naɖɩyɛ. Pɩnaɣ 1900 taa lɛ, eyele takayasɩ maʋ tɔm nɛ ɛpaɣzɩ yɛlɩʋ ajɛya taa se ɛna anjaʋnaa lɩzʋʋ tʋmɩyɛ. Ɛɛwɛɛ nɛ ɛsɔɔlʋ se ɛtɩŋ John Ruskin naŋgbanzɩ taa. Ewoba [[Feeniizi]] nɛ Padoue tɛtʋ taa. Ɛma takayasɩ cabɩ John Ruskin yɔɔ nɛ ɛlɩzɩ nasɩyɛ tɔbɩŋ.  
[[Fichier:Illiers-Combray_place_du_gué_Bellerin_mural_Proust_Eure-et-Loir_(France).jpg|vignette|Illiers-Combray place du gué Bellerin mural Proust Eure-et-Loir (France)]]
==Marcel Proust pɩcatʊ==
Palʊla Marcel Proust kɛ Auteuil tɛtʊ taa kɛ Paris kɛ e-egbele (e-ɖoo tɛ) Louis Weil tɛ. Payaɣ e-ɖoo se Jeanne Clémence Weil nɛ ɛkɛ Alsace-Lorraine tɛtʊ taa tʊ. Payaɣ ɛ-caa se Dr Adrien Proust, ɛ-caa payaɣ se Illirs nɛ ɛlɛ ñɛkɛ sukuli sɔsɔʊ wɩlɩyʊ; ɛwɩlɩɣ ɖakʊta sukuli kɛ Paarɩɩ tɛtʊ taa. Ɛ-caa ɛnʊ, ɛkɛ komina taa lɔŋ tasɩyʊ nɛ ɛsɔzɩɣ lɔŋ pɩlɩɣna kʊdɔmɩŋ weyi ɛkpaɣ ɛyaa nɛ ɛɖɛɣ ɖɔɖɔ yɔ. Proust wɛna nɛu nɛ payaɣ-ɩ se Robert, palʊla-ɩ [[agoza fenaɣ]] taa evemiye nɛɛlɛ nɛ nananza (24) wiye pɩnaɣ 1873. Ɛkɛ ɖakʊta. Proust wezu caɣ tɩŋga taa, ɛtaatɔkɩ tɔɔnasɩ nzɩ e-ɖoo taatɔkɩ ɛ-hɔɔ taa ɖɔɖɔ yɔ. Ɛ-lʊlʊ kaalaba kaɖɛ pɩtdɩɩfɛyɩ ɛlɛ, ɖakʊtanaa ɖɔŋ taa nɛ ɛsɔ ɖɔŋ taa lɛ, palʊla-ɩ nɛ ɛ-ɛsɛ.

[[Category:!Main category]]
[[Category:Ɛyaa sɔsaa]]
[[Category:Abalaa sɔsaa]]
[[Category:Takayɩsɩ mayaa]]
[[Category:Fransɩɩ]]
