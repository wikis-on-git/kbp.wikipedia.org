
[[File:Tabu Ley Rochereau.jpg|thumb|Tabu Ley Rochereau]]
Tabu Ley Rochereau kɛna [[Kɔŋgo Kinsasa|Koŋgo]] ɛjaɖɛ taa hendu teyu, mʊsɩ laɖʊ nɛ manzʊmalɩ sɔsɔ nɔɔyʊ. Palʊla-ɩ [[Kamɩŋ fenaɣ|kamɩŋ fenaɣ]] kɩyakʊ 13 wiye pɩnaɣ [[1940]] kɛ Pagata tɛtʊ taa. Ɛsɩba kamɩŋ fenaɣ kɩyakʊ 30 wiye pɩnaɣ [[2013]] kɛ [[Prukisɛɛlɩ|Pruksɛɛlɩ]] tɛtʊ taa. Payaɣ ɛ-caa se Pascal Emmanuel Tabu Ley.
 
Pascal Emmanuel Sinamoyi Tabu halʊ kɛ payaɣ se Georgette Mowana (ɛsɛɛ se« Tété »). Pa-naalɛ pɛwɛna pɩya kagbaanzɩ nɛ mba yɔ: Blackson Matthieu, Mireille-Esther, Colette, Gisèle nɛ Isabelle. Ɛɛsɔɔla halaa tɔm kpem nɛ ɛtasɩ nɔɔyʊ kpaɣʊ, ɛlɛ yɔ [[Siirii|Sayiri]] ɛjaɖɛ taa pɩnaɣ 1969 taa palɩza pɛlaa taa pɛlɔ maŋgbaɖa weyi payaɣ-ɩ se Jeanne Mokomo yɔ. Ɛna-ɩ paɖʊ hɔʊ nɛ pɩwɛɛna pɩya looɖo. Pɩya  nzɩ, nzɩ yɔ:  Carine, Laty, Bob, Abel, Pegguy nɛ Flore. 

[[Paarii]] aseɣɖe tɔm heyiya aseɣɖe takayaɣ nakayɩ taa tɔm yɔɔdʊ size: hendu teyu Youssoupha tɔŋ se tɩmʊ tɩŋgʊna liɖe; koŋgoo ɛjaɖɛ taa hendu teyu weyi payaɣ-ɩ se Tabu Ley Rochereau yɔ, ɛ-caa kɛ ɛkpaɣa. Ɛwɛɣna pɩya ɛzɩ 35 yɔ. Pɩla mbʊ nɛ Yousoupha lɩzɩ tataɣ nakayɩ nɛ emuku-wɛ nɛ ɛyaa-kɛ "Les Disques de mon père".

[[Agoza fenaɣ]] kɩyakʊ lʊbɛ ŋgʊ wiye pɩnaɣ 2012 taa Yousoupha nɛ Tabu Ley pete hendu kɛ santaɖaʊ ŋgʊ payaɣ-kʊ se Olimpia yɔ kɩ-taa. Papy MBoma naʊ taa siŋŋŋ lɛ, Tabu Ley pɩya wɛʊ ɛzɩ 120 kɛ mbʊ yɔ. Tabu Ley Rochereau sɩba [[Kamɩŋ fenaɣ|kamɩŋ fenaɣ]] kɩyakʊ 30 wiye, mazaɣ nakayɩ wiye pɩnaɣ 2013 kɛ [[Prukisɛɛlɩ|Pruksɛɛlɩ]] tɛtʊ taa ɛɛwɛna pɩnzɩ 73.
[[Category:Abalaa sɔsaa]]
[[Category:Minziiki laɖaa]]
