Polindaa yɔɔdɩnaʋ n̄ɩɣyʋʋ kɛ sakɩyɛ n̄aɖaɣna yaʋ yaa cɛlɛ hɩɖɛ tobi size kaŋgalaafu. Polindaa kɩyɔɔdɩnaʋ n̄ɩɣyʋʋ yaa kaŋgalaafu kʋnɛ, kɩkɛ, n̄ɩɣyʋʋ yaa wonuu ŋgʋ kɩkɛ tɔm heyuu yaa tɔm susuu pɩyʋ yɔ. Polindaa yɔɔdɩnaʋ n̄ɩɣyʋʋ yaa kaŋgalaafu kʋnɛ, kɩkɛ ɖama yɔɔdɩnaʋ yaa polindaa yɔɔdɩnaʋ n̄ɩɣyʋʋ ŋgʋ kɩwazaɣ kɛlɛ size kɩcɛlɛ tɔm yaa kususuu tɔm ɖoo polindaa yɔ.

Kaŋgalaafu yaa Polindaa yɔɔdɩnaʋ n̄ɩɣyʋʋ kʋnɛ, ɛyʋ wezuu tʋ ɖeke koŋ kɛ pɩha ɖoŋ yaa waɖɛ size ɛpɩzɩ ɛyɔɔdɩ n̄ɩɣyʋʋ ŋgʋ kɩ-taa. Tɛtɛ kpɩna fɛɛyɩna pɩtɛ ɖoŋ yaa waɖɛ nɖɩ ɛnɩ size pɔyɔɔdɩ kaŋgalaafu taa paa pɩɩtɩ kɛ nɖɩ kɔyɔ. Polindaa yɔɔdɩnaʋ n̄ɩɣyʋʋ yaa hɩɖɛ tobi size kaŋgalaafu yekina nɛ paa ɛyʋ ɛɛtɩ wɛ ɖoo le kɔyɔ, tɔm kiheyitu yaa kuzusutu talɩ pʋtʋ nɛ lɛlʋ nɔɔ. Paa payaŋ yaa ŋya kaŋgalaafu taa kɔyɔ, cosuyu calɩʋna nɛ fransɩ kʋnʋŋ taa tɔm piye ɖɩnɛ size "Allô", pʋtɔbʋʋ kɛlɛʋ kɛlɛ size yɔɔdɩ mewelesuu.

Pɔyɔɔdʋ nɛ pocosi ɖama kɛ polindaa yɔɔdɩnaʋ n̄ɩɣyʋʋ yaa kaŋgalaafu kʋnɛ kɩ-taa. Paa ɛyʋ kaatɩ wɛ ɖoo lee yɔ, polindaa yɔɔdɩnaʋ n̄ɩɣyʋʋ yaa kaŋgalaafu ɛwɛ pʋtʋ cɔlɔ kɔyɔ, ɛpɩzʋʋ ɛyʋdɩna lɛlʋʋ yem ɖɛfɛɛ weyi ɛlɛ wɛna kʋ ɖɔɖɔ yɔ nɛ pocosi ɖama. Pɩtɩŋgɩna kaŋgalaafu yaa yɔɔdɩnaʋ polindaa n̄ɩɣyʋʋ ŋgʋ kɩyɔɔ lɛ, papɩzɩ panɩɩ ɖama tɔm kiheyitu camɩyɛ ɛzɩ ɛyaa naalɛ yaa sakɩyɛ cakʋʋ ɖama cɔlɔ kpam kpam nɛ pɔyɔɔdʋna ɖama nɛ pocosu ɖama yɔ.

Ɖɩɖɔkɩ camɩyɛ size, pɩcɔ nɛ kaŋgalaafu yaa polindaa yɔɔdɩnaʋ n̄ɩɣyʋʋ kʋnɛ kɩpɩzɩ nɛ kɩla kʋtʋmɩyɛ camɩyɛ lɛ, pʋpɔzaɣ siŋŋ size, kɩwɛɛna wondu natʋyʋ yaa helim nimaɣ nakɛyɛ. Polindaa yɔɔdɩnaʋ n̄ɩɣyʋʋ yaa kaŋgalaafu pɔza siŋŋ size kɩwɛɛna tikiɖe naɖɩyɛ koŋ kɛ ta-taa yaa tɛtʋ yɔɔ cɩnɛ nɛ pɩtasɩna nimasi piyuu ɛzɩ payaɣʋ nɛ fransɩ kʋnʋŋ taa size "réseau téléphonique".

Kaŋgalaafu yaa polindaa yɔɔdɩnaʋ n̄ɩɣyʋʋ kʋnɛ, pʋpɔza weyi ɛwɛna-kʋ yɔ size ɛwɛɛna n̄ʋʋ kalʋʋ ɛzɩ payaʋ nɛ fransɩ kʋnʋŋ taa size "chiffre" waa yɔ. N̄ʋʋ kalʋʋ kɛna ɛnʋ kaŋgalaafu tʋ tɛ n̄ʋʋ yaa mɩnaɣ n̄ʋʋ ɛzɩ payaʋ nɛ fransɩ kʋnʋŋ taa size "numero" yɔ. Ɛlɛ, ɖɩtaasɔɣ size, pʋpɔza paa Kaŋgalaafu tʋ yaa polindaa yɔɔdɩnaʋ n̄ɩɣyʋʋ tʋ weyi lɛ size ɛwɛɛna mbʋ lɛlʋ wɛna ɖɔɖɔ yɔ. Pʋtɔbʋʋ size pʋpɔza size paa Kaŋgalaafu tʋ yaa polindaa yɔɔdɩnaʋ n̄ɩɣyʋʋ tʋ weyi lɛ size ɛwɛɛna n̄ʋʋ masɩ (chiffres) nɛ mbʋ paya size ɛnʋ tɛ n̄ʋʋ "numero".

[[Category:!Main category]]
