{{Ɛjaɖɛ
| Hɩɖɛ                     = Polivii
| Hɩɖɛ2                    = Bolivie
| Kɩɖaʋ kɩdɛɛka            = [[File:Flag of Bolivia (state, 3-2).svg|75px]]<br>Polivii Kɩɖaʋ kɩdɛɛka
| Ɛjaɖɛ tɛ tampaɣ          = [[File:Coat of arms of Bolivia.svg|75px]]<br>Polivii Ɛjaɖɛ tɛ tampaɣ
| image_map                = [[File:LocationBolivia.svg|190px]]<br>Polivii tɛlɛŋa
| official_languages       = . 
| capital                  =  .
| government               = .
| president                = Ɖajaa Evo Morales 
| area_km2                 = 1,098,581
| population_estimate      = 11,410,651
| population_estimate_year = 2015
| population_density_km2   = 10.4
| cctld                    = .
}}
Polivii kɛna Amerika nɛ hadɛ kiŋ ɛjaɖɛ naɖɩyɛ nɛ ajɛya wena acɔ-ɖɩ nɛ ata yɔ ana yɔ: [[Piresiili|Pirezili]], [[Paraguwee|Paraguwe]], [[Arzantiini|Arizantini]],  [[Silii|Siilii]] nɛ [[Peruu]]. Pʊtɔbʊʊ se ɛjaɖɛ ɖɩnɛ ɖifɛyɩ teŋgu nakʊyʊ cɔlɔ yaa lɩŋgamʊʊ na kʊyʊ cɔlɔ. Pʊcɔ nɛ [[Eerɔpʋ tɛtʋ wandamm|Erɔpɩ]] mba pazɩɣ-ɖɩ kpacayʊ lɛ, Polivii kaakɛna Inkaawaa tɛ ɛjaɖɛ wɩyaʊ sɔsɔ kewiyaɣ  nɛ pɩɩkɛna tɛtʊ ndʊ tɩɩkɩlɩ walɩɣ kɛ Amrika nɛ pʊcɔ nɛ Kolombʊtʊ kɔɔ yɔ. ɛjaɖɛ ɖɩnɛ ɖɩmʊ ɖɩ-tɩ yɔɔ wɛʊ kɛ pɩna 1809 lɛ, you laba ɛzɩ pɩnzɩ 16 yɔ fayɩɩ pʊcɔ nɛ payaɣ tɛtʊ tʊnɛ [[Simon Bolivar]].

Polivii kɛna ɛjaɖɛ nɖɩ ɖɩ-taa keyiyaɣ kpelaɣ wɛ tɛtʊ ñnʊʊtʊ nesi tɛɛ yɔ nɛ pɛtɛyɩ ɛjaɖɛ nɖɩ kɛ hɔɔlɩŋ nakʊ. Peeɖe kʊñɔntɩnaa ɖɔɔ nɛ patalɩɣ ɛzɩ ɛyaa 43 kɛ mɩnɩʊ yɔɔ. Tʊma wena palakɩ yɔ a-taa kɔyɔ haɖaʊ, tɩŋ sɔʊʊ nɛ piyiiŋ lɔʊ. Ɛjaɖɛ ɖɩnɛ ɖɩ-taa tɛtɛɛ ñɩm nabʊyʊ wɛɛ: étain, argent, yaa litiyɔm. Polivii ɛjaɖɛ taa Amerika ilemiye taa ɛndɩ mba waa wɛɛ, pisidam waa ɖɔɖɔ, Erɔpɩ mba, [[Aazii tɛtʋ wandamm|Aazii]] mba nɛ [[Afrɩka tɛtʋ wandamm|Afrika]] maba ɖɔɖɔ wɛɛ. 

Kʊnɔŋ ŋgʊ pawɩlɩɣ-kʊ sukulinaa taa nɛ pɔyɔɔdɩɣ-kʊ komina tʊma taa peeɖe yɔ ŋgʊ lɛ [[Ɛsɩpaañɔlɩ kʊnʊŋ|ɛsɩpañɔlɩ]]. Kʊnʊmɩŋ ɛzɩ  aymara nɛ kesua yɔ, pɔyɔɔdɩɣ-ɩ ɖɔɖɔ. Polivii ɛjaɖɛ taa kʊnʊmɩŋ weyi pɔyɔɔdɩɣ komɩna tʊma taa yaa pawɩlɩɣ sukulinaa taa yɔ ɛkpɛndɩ 37, an yɔ: ayimara, arawɔna, bɔrɩ, besiro, kanisana, kavineña, kayubaba, saokobo, simaŋ, ese ɛja, ɛsɩpañɩ, kuarani, kuarasuwe, kuarayu, itonama, kalawaya, leko, masineri, maropa, mojeño-trinitario, mojeño-iñasiano, more, moseteŋ, movima, pakahuara, pukina, kesua, siriono, takana, tapiyete, toromona, uru-sipaya, wisi, yaminahua, yuki, yurakare nɛ zamuco.

 
[[Category:Ajɛya]]
[[Category:Amerika]]
[[Category:Ameriki nɛ hadɛ kiŋ wandamm]]
