[[Fichier:USA_Missouri_location_map.svg|vignette|USA Missouri location map]]
Misuurii kɛna [[Etaazuunii|Etaazunii]] ɛjaɖɛ taa tɛtʊ cikpetʊ natʊyʊ. Nɛ Etazuunii ɛjaɖɛ ɖɩnɛ ɖɩ-taa lɛ ajɛya cikpena naayɛ nɩɩnɩwa kpɛndɩna nɛ aɖʊ nɔɔ nɛ awɛɛ ɛjaɖɛ kʊɖʊmɖɩyɛ taa kpaɩ. Etaazunii tɔbʊʊ nɛ kabɩyɛ taa se ajɛya kɩkpɛndʊʊ. 
[[Fichier:Hotel_Phillips_Kansas_City_Missouri.jpg|vignette|Hotel Phillips Kansas City Missouri]]
Tɛtʊ ndʊ tɩcɔ ɛjaɖɛ cikpeɖe ɖɩnɛ nɛ tɩta yɔ ndʊ yɔ: Wɩsɩ ɖɩlɩyɛ taa lɛ Ilnuwaa, wɩsɩ ɖɩɖʊyɛ taa kiŋ lɛ [[Kanzasii]], hadɛ kiŋ lɛ [[Tenesii]] nɛ [[Kɛntuukii|Kɛntukii]] tɛtʊ wɛna, piyele nɛ hayʊ kiŋ lɛ Iyowa. Ɛjaɖɛ ɖɩnɛ ɖɩ-tɛtʊ sɔsɔtʊ payaɣ se Jeefersɔŋ nɛ ndʊ tɩtaa tɩ-taa ɛyaa kɩla ɖɔʊ yɔ ndʊ lɛ Kanzasii tɛtʊ sɔsɔtʊ.

Pamaza Misuurii ɛjaɖɛ cikpeɖe ɖɩnɛ ɖɩ-walanzɩ taa lɛ, panaa se ɖɩ-walanzɩ talɩ ɛzɩ 180 693 km2 nɛ ɖenɖe tɛtʊ ñabɩ wɛɛ yɔ, peeɖe pɩtalʊʊ ɛzɩ 178 590 km2 yɔ nɛ ɖenɖe lɩm ñɛwɛɛ yɔ, peeɖe ñɛwɛʊ ɛzɩ 2 101 km2 yɔ pʊtɔbʊʊ se pɩtalʊʊ ɛzɩ 1,16 yɔ kɛ mɩnɩʊ yɔɔ. Ɛjaɖ ɖɩnɛ ɖɩkɛŋna 45 ñɩnɖɛ ɛyaa ɖɔʊ taa kɛ Etazuunii ajɛya kɩkpɛndʊʊ kpeekpe taa.

Ɛjaɖɛ ɖɩnɛ nɖɩ kɛŋna ɛjaɖɛ 24 ñɩnɖɛ nɖɩ ɖɩsʊ Etaazunii ajɛya kɩkpɛndʊɣ ŋgbɛyɛ taa yɔ. Ɛlɛ pɩɩkɛ kɩyɛna fenaɣ kɩyakʊ 10 ŋgʊ wiye pɩnaɣ 1821. Pɩnaɣ 2010 taa paakalɩ kɩgalʊʊ kɛ ɛjaɖɛ ɖɩnɛ ɖɩ-taa lɛ paana ɛyaa ɛzɩ 5 988 927 yɔ. 

Payaɣ Misuurii ɛjaɖɛ cikpeɖe ɖɩnɛ ɖɩ-ñʊʊdʊ se Eric Greitens (R) piyele nɛ komina ñʊndinaa kɔyɔ: Roy Blunt (R) nɛ Claire McCaskill (D).

Kʊnʊŋ ŋgʊ pakɩlʊʊ yɔɔdʊʊ ɛjaɖɛ ɖɩnɛ ɖɩ-tɛ komina tʊma taa nɛ pawɩlʊʊ-kʊ sukulinaa taa ɖɔɖɔ yɔ, ŋgʊ lɛ yɔ [[Englɩsɩɩ kʊnʊŋ|Eŋgilisi]].
[[Fichier:Missouri_Botanical_Garden_-_Seiwa-en.JPG|vignette|Missouri Botanical Garden - Seiwa-en]]
