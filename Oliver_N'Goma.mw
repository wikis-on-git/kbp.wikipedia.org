Olivier Ngoma kɛna [[Kaabɔɔ|Kaabɔŋ]] ɛjaɖɛ taa hɛndu teyu nɛ cimiŋ yaa keeɣsi maɖʊ sɔsɔ nɔɔyʊ. Palʊla-ɩ [[lakɩŋ fenaɣ]] kɩyakʊ 23 ŋgʊ wiye pɩnaɣ [[1959]] kɛ Mayumba tɛtʊ taa nɛ ɛsɩ [[Mɩsɩkʋm fenaɣ|mɩsɩkʊm fenaɣ]] kɩyakʊ lʊbɛ wiye pɩnaɣ [[2010]] kɛ [[Libreeviili|Librevili]] tɛtʊ taa ɖakʊta nakʊyʊ taa. 

Palʊla-ɩ Mayumba tɛtʊ taa nɛ tɛtʊ ndʊ tɩwɛna Kaabɔŋ ɛjaɖɛ nɛ wɩsɩ ɖɩɖʊyɛ nɛ hadɛ kiŋ. Ɛ-caa kɛ weŋgalɩyʊ nɛ ɖooo ɛ-pɩcatʊ, ɛwɛɛna pɩnzɩ litoozo taa kɛ ɛmalasɩna-ɩ nɛ ɛ-tɩ nɛ ɛkpɛlaka-ɩ hendu teu.

Pɩnaɣ [[1971]] kɛ ɛ-hɔʊ taa mba kʊyɩ Kaabɔŋ nɛ powolo Librevili ɛjaɖɛ taa. Peeɖe pɛwɛɛ nɛ powona-i akɔntaa sukuli kɛ ɛjaɖɛ nɖɩ ɖɩ-taa. Sukuli ŋgʊ kɩ-taa lɛ Olivier N'Goma kɛŋna weyi ɛmakɩ-wɛɛ soo, Capo Sound, kɛ camɩyɛ yɔ. Akɔnta sukuli ɛɛɖɔŋna-ɩ lɛ, mbʊ pʊ yɔɔ yɔ ɛɛtaasɔɔlɩ-ɛ, eyele ɛma nɔkɔyʊ kɛ e-hendu teu nɛ mʊsɩ labʊ. 

Pʊwayɩ lɛ ɛkpɛlɛkɩ fotonaa lɩzɩʊ kɛ Librevili ɛjaɖɛ nɖɩ ɖɩ-taa nɛ pamʊ-ɩ peeɖe poliŋdaa kɩlɛmɩŋ naʊ tʊmɩyɛ taa. 

Pɩnaɣ [[1988]] kɛ ñʊʊ leleŋ laba nɛ ɛkatɩ Manu Lima, weyi ɛɛkɛna Cabo Verde Show nɔɔ yɔɔ tʊ yɔ, nɛ ɛlɛ sɩna-ɩ nɛ palɩzɩ tataɣ ŋga payaɣ-kɛ se BANE yɔ. Ɛ-tataɣ kɛnɛ paɖʊwaɣ-kɛ siŋŋŋ kɛ RFI nɛ Africa N°1 radiyoonaa taa. 

Ɛ-tataɣ kɛnɛ kɔyɔɔ pɩtɩŋna nɛ ɛtasɩ lɩzɩʊ lɛɛsɩ nzɩ ɛyaɣ-sɩ se Icole nɛ Lusa yɔ. Pɩnaɣ [[1995]] taa kɛ ɛlɩza tataɣ lɛɛka, ADIA, nɛ pʊwɛ ɛzɩ kaka kɩla kacalaɣ ŋga yɔ. Pɩnzɩ looɖo wayɩ kɛ ɛlɩza lɛɛka, SEVA. Pɩnaɣ [[2006]] taa kɛ ɛlɩza ɛ-tɛɛ tataɣ naanza ŋga, SAGA. Ɛ-tatasɩ tɩŋga wɛɛ ɖeu camɩyɛ.
[[Category:Abalaa sɔsaa]]
[[Category:Minziiki laɖaa]]
