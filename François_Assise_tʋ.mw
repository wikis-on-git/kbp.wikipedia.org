Palʊla François d'Assise kɛ Giovanni di Pietro Bernardone tɛtʊ taa kɛ pɩnaɣ 1181 yaa pɩnaɣ  1182. Giovanni di Pietro Bernardone kɛna [[Itaalii]] ɛjaɖɛ taa tɛtʊ natʊyʊ nɛ Asiizi kɛna ɖɔɖɔ kɛ tɛtʊ ndʊ tɩ-taa ɖoŋiye cikpeɖe naɖɩyɛ. Asiizi ɖoŋiye taa François ɛnɛ ɛsɩba aloma fenaɣ naatozo pɩnaɣ 1226 nɛ ɛɛwɛna pɩnzɩ 44.

Ɛzɩma ɛkɔma ɛlɛɣzɩ ɛ-tɩ yɔ, pɩwɛ kɛlɛʊ yem. Ɛwɛɛ mbʊ lɛ, ɛsɔɔlɩ yɛɖɛ yɛɖɛ lakasɩ nɛ pɩkɔɔ pɩsɩɩna evemiye naɖɩyɛ kɛ eɖoza ɖɔziye naɖɩyɛ nɛ epaɣzɩ ɛ-laŋgɩyɛ lɛɣzɩʊ n; ewoki Val di Spoleto cɔɔcɩ taa paaɖooye. François kɛna katolika ŋgbɛyɛ taa layʊ nɛ ɛnʊ lɩzɩna ŋgbɛyɛ nɖɩ payaɣ ɖɩ-taa mba se franciscain waa yɔ. Ɛsɔ sɛtʊ ŋgbɛyɛ nɖɩ ɖɩwɛna paɣtʊ ndɩ ndɩ nɛ sʊsɔtʊ kɔyɔ Atima, taaleleŋ, Kʊñɔndʊtʊ, Ɛsɔ-tɔm sʊsʊʊ nɛ Sɔɔlɩm kɛ lɛlʊ yɔɔ. Ɛsɩba nɛ pɩla pɩnzɩ naalɛ lɛ, Papa Grégoire IX- tʊ kpa-ɩ kiɖeɖeu kɛ pɩnaɣ 1228 ɛlɛ aloma fenaɣ naanza wiye kɛ pɔtɔkɩ ɛ-kazandʊ.   

François d'Assise kʊyaa lɛ, pɩnzɩ 1190 taa, ɛlaba sukuli kɛ San Gergio nɛ ɛkpɛlɛkɩ Latɛnɩ kʊnʊŋ. Ɛlakʊ-kʊ mbʊ pʊyɔɔ yɔ, pɩɩwɛɛ se ɛlɛɣzɩ ɛ-caa ɛ-tʊmɩyɛ taa. Pɩyenina ɛlɩɩ sukuli kɛ pɩnzɩ 14 taa nɛ ɛpaɣzɩ tadɩyɛ. E-sukuli lɩʊ wayɩ kɛ you nakʊyu ñalɩwa nɛ kɩ-taa kɛ pɔtɔ-ɩ salaka kɛ kaɩŋ fenaɣ pɩnaɣ 1202. Peeɖe kɛ ɛwɛ nɛ ɛ-caa hɛyɩu liidiye nɛ pʊcɔ palɩzɩ-ɩ ka-taa.

[[Category:!Main category]]
