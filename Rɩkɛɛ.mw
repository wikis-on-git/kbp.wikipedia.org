Kpakpayaɣ nakɛyɛ payaɣ ḿbʋ. Kpakpasɩ ńzɩ, sɩkɛ nzɩ payaɣ se "cartilagineux" waa yɔ. Sɩ-n̄ʋŋ taa nɛ pɔŋ  nɛ pɔŋ ɛnʋ ɛtalɩɣ ɛzɩ kakpaanzɩ yaa lʋbɛ mbʋ yɔ. Sɩwɛna keŋ si-siɣa taa nɛ sɩ-n̄ʋŋ cɔlɔ ɛzɩ kpakpasɩ lɛɛsɩ yɔ. "Requins" naa  wɛ paa lɩŋgamʋʋ ŋgʋ kɩ-taa. Kpakpasɩ ńzɩ, sɩwɛ ɖɔɖɔ pɔsɩ sɔsɔsɩ nasɩyɛ taa. 
Pɔɖɔ "requins" naa pɩlɩʋ ŋgʋ kɩwɛ "rais" naa taa yɔ. Paa nɛ mbʋ yɔ, "requins" naa wɛ pɩlɩʋ cikpeluu ŋgʋ payaɣ se " élasmobranche" yɔ kɩ-taa; ɛzɩ "Cladoselache" nɛ "Xenacanthus" naa yɔ.
Pana kajalaɣ "requins" naa ɖooo "dévonien" alɩwaatʋ taa, pɩlaba ɛzɩ pɩnzɩ 420 "Ma'  mbʋ yɔ.  "Requins" naa kɛ "crétacés" waa nɛ ɖɩnaaʋ -sɩ sɔnɔ, pɩlaba ɛzɩ pɩnzɩ  100 "M" yɔ. "Requins" naa wɛ ndɩ ndɩ. Sɩtala tindima 465 mbʋ yɔ. Pɛtɛyɩ-sɩ pɩlɩŋ 35 taa.
[[File:Carcharhinus-amblyrynchos.jpg|thumb|Carcharhinus-amblyrynchos|Kpakpayaɣ ŋga payaɣ se Requin]]

"Requins" naa nabɛyɛ ɖɩma, ɛlɛ, patɩlɩ-wɛ nɛ pɔ-mɔɔ wena atapʋʋda yɔ. "Requins" naa ɖaɣlakɩŋ talɩ ɛzɩ  santimɛtɛnaa 17 mbʋ yɔ. Mba paɖaɣlɩ ḿbʋ yɔ, paba lɛ "Etmopterus perryi n̄ɩma. Mba payaɣ paba se "requin-baleine" waa yɔ, paba ɖɑɣlakɩŋ talɩ ɛzɩ santimɛtɛnaa 20 mbʋ yɔ. Paa mbʋ yɔ, "requin-baleine" tɔkɩ  mbʋ payaɣ se "plancton" yɔ nɛ kɩcakɩ wezuu. Teŋgu tɛɛ kʋsʋʋ mɩɩɩ nɛ kihikiɣ kɩ-kʋtɔɔm. "Requins" naa sakɩyɛ  kɛ mba pɔtɔkɩ nandʋ yɔ. Pakpaɣ-tʋ ɖɔɖɔ kamaɣ fɛyɩ. "Requins" wɛ paa teŋgu ŋgʋ lɛ kɩ-taa. Papɩsɩɣ petii teŋgu tɛɛ halɩ pɩtalɩ ɛzɩ mɛtanaa 2 500 mbʋ yɔ. "Requins" naa tɔsɔɔlɩ caɣʋ lɩm mbʋ pʋwɛ leleŋ yɔ pɩ-taa, ɛlɛ, "requins" naa lɛlaa n̄acakɩ pɩ-taa, ɛzɩ mba payaɣ se "requin-bouledogues" waa nɛ "requins de rivière" waa yɔ. Kpakpasɩ sɩnɛ, sɩsɩ pɩsɩɣ sɩcaɣ teŋgu lɩm taa sɩtɛ sɩcaɣ lɩm mbʋ pʋwɛ leleŋ yɔ pɩ-taa. 

Hɛɛnzɩ ɛzɩ kagbaanzɩ yaa lʋbɛ mbʋ yɔ wɛ "requins" waa tamasɩ tɛɛ nɛ hɛɛnzɩ nzɩɩ pefeziɣna. "Requins" waa  wɛnɩ pɔɔyɩŋ nɩɩyɛ po-tomnasɩ yɔɔ nɛ pɩkandɩɣ pɔ-yɔɔ nɛ kʋdɔmɩŋ nɩɩyɛ ɛɛsʋʋ po-tomnasɩ taa. Pɔɔyɩŋ ɛnʋ ɖɔɖɔ ɛlakɩna nɛ payaɣ lɩm camɩyɛ. "Requins" waa nɔsɩ taa kela pɩla yem pɩlaɣpɩlaɣ nɛ kɩbɩna holuu nɛ kɩfana n̄ɔn̄ɔʋ.

[[Category:!Main category]]
[[Category:Kpagbasɩ]]
